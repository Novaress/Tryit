Шаноўныя ўдзельнікі магістрата "Волат"!

Кіраўніцтва "Волата" разаслала вам лісты, каб удакладніць як перадаць абяцаныя бонусы. Калі вы ўдзельнічалі ў магістраце па тарыфе, які прадугледжваў падарунак ад "Волата", але ліст вам не прыйшоў, то праверце, калі ласка, спачатку спам, а пасля напішыце нам. 

Ну і карыстаючыся нагодай, хочам яшчэ раз падзякаваць вам за ўдзел. Нават невялікія супольнасці, якія аб'ядноўваюцца вакол карысных спраў - гэта важна.

На дадзены момант у нас дзейнічае магістрат вакол ініцыятывы "Беларуская школа ў Варшаве". Ён актуальны ды траўня месяца:  https://mahistrat.byculture.org/belaruskaja_skola_u_varsavie/

Таксама мы запусцілі эксперыментальны магістрат па новай схеме. Ён называецца "Магістрат Кнігі". Там мы разам прыдумляем на якія праекты карысныя для беларускага кніжнага рынка мы можам выдаткаваць супольны капітал.

Гэты праект мы толькі пачынаем, але там ужо цікава. Вось тут больш падрабязнае апісанне: https://mahistrat.notion.site/knizhny

Спасылку, калі ласка, не распаўсюджвайце. Гэта пакуль што для сваіх.

З павагай, 
кіраўнік праекта "Беларускія Магістраты"
Цімох Акудовіч

[[волат]]
