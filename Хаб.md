Сітуацыю з Беларускім Хабам (які цяпер Робім Разам) хочацца вывесці ў канстуктыў. Вылезці з балота ўзаемных абвінавачванняў і  абазначць асноўную праблему.

Асноўная праблема простая - няясна, хто цяпер кіруе прасторай. 

Сяргей Бульба з'яўляецца прэзэсам арганізіацыі. Але яго ў любы момант можа зняць Надзорчая Рада. А хто ўваходзіць у гэту раду мы зусім ня ведаем. Ну і па тых чутках, якія даходзяць, выглядае, што там зусім непублічныя асобы.

Фармальна, маем тую ж сітуацыю, якая была і раней - прасторай кіруюць ананімы, якія ў любы момант могуць на хвалі чарговага ўнуранага канфлікта пачаць рабіць розныя дзіўныя рэчы. А пасля знікнуць у тумане, пакінуўшы нам (беларускай супольнасці Варшавы) сорам і сапсаваную рэпутацыю.

Калі дадаць яшчэ стыль з якім спадар Сяргей Бульба зайшоў на новую пасаду (вынікі бачныя па колькасці наведвальнікаў), то мае такую праблему-дэжавю - у цяперашняга кіраўніцтва прасторы няма легітымнасці.  Ёсць розныя фармальныя паперкі з подпісамі, а вось легітымнасці ў вачох большасць беларусаў-варшавякаў няма. 

І праблема, як мне падаецца, нежартоўная. Ужо цяпер у некаторых ініцыятывах я назіраю раздрай у сувязі з праблемай эксХаба і выглядае, што гэты канфлікт будзе пашырацца. Чым больш беларусаў будзе прыходзіць у прастору на Канстытуцыі, 6, тым больш будзе падзел людзей на два лагеры. А гэта наўпрост будзе біць па прадуктыўнасці нашай культурнай прасторы.

Ёсць пра што паперажываць.

Выйсце тут проста і складнае адначасовы. Простае, бо  для вырашэння гэтай сітуацыі трэба ўсяго толькі наяўнасць легітымнага кіраўніцтва. Не прэзеса, а менавіта Надзорчай Рады (гэта калі лічыць па цяперашнім статуце).

Што такое легітымнае кіраўніцтва? Гэта сума аўтарытэтных і публічных асобаў, якія ўваходзяць у кіраўніцтва па выніку зразумелай і адкрытай працэдуры. 

Як сабраць такое кіраўніцтва? Тут на самой справе можна круціць па-рознаму, але абазначу два скрайнія варыянты: 

- ручное увядзенне ў Надзорчую Раду дастатковай колькасці публічных асобаў, якія б сваім аўтарытэтам легітымізавалі развіццё гэтай прасторы;
  
- стварэнне кааператыва вакол Прасторы на Канстытуцыі. То бок, збор інвестараў, якія па выніках вырабаў прызначаюць прэзеса. Такая сабе масавая надзорчая рада.

Яшчэ раз абазначу, што гэта скрайнасці. Паміж імі можна прыдумляць розныя прамежкавыя варыянты. Важна, каб яны вырашалі галоўную праблему. І там не будзе ідэальнага варыянта. Усе яны будуць складаныя і рызыкоўныя для цяпершняга кіраўніцтва, але... ну такая вось сітуацыя складваецца.

Я тут толькі хачу звярнуць увагу, што цяперашнія прадстаўнікі прасторы вельмі негатыўна рэагуюць на ідэю з выбарамі і новымі чальцамі, бо нібыта гэта аўтаматычна вяртае назад былога кіраўніка Хаба Алеся Лапко. Але гэта не так. Публічная вядомасць і папулярнасць Алеся відавочна ў разы вышэйшая, чым у цяперашняга кіраўніцтва, але ж правілы гульні вызначае якраз яно. І тут ёсць усе магчымасці, каб вызначыць кампрамісна-выгодныя для сябе правілы і ўмовы гульні. 

Дарэчы, яшчэ пытанне, ці захоча Алесь Лапко з камандай цяпер удзельнічаць у такіх выбарах, калі яны маюць новае памяшканне, якім трэба займацца. 

Падсумоўваючы.

Праблема Прасторы на Канстытуцыі, 6 - нелегітымнасць кіраўніцтва.
Праблема гэтая, калі яе зацягваць, можа нарабіць шмат бяды.
Нізавая культурніцкая актыўнасць у прасторы праблему не вырашыць, а можа нават павялічыць.

А вось калі нам атрымаецца вырашыць праблему легітымнасці ў асобнаўзятай прасторы, хоць аўтарытэтай Радай, хоць выбарамі, то гэта будзе вялікі, вельмі вялікі крок наперад у развіцці ўсёй беларускай супольнасці. Ну вы разумееце. Калі мы можам у асобай прасторы такую праблему рашыць, то можа зможам і на большым маштабе?

А Рада пагодзіцца на варыянт кааператыва, то гэта ўвогуле будзе бомба! Абдзіраловіч на нябёсах расплачацца. Бо калі зможам тут зрабіць, значыць зможам і ў іншых месцах такія кааператывы арганізоўваць. Вакол культурных прастораў, сацыяльных, палітычных! 

Карацей, Хаб - вельмі класнае месца, каб пачаць рабіць сур'ёзныя справы. Рабіць Беларусь 2.0 пра якую мы ўсе марым. 


[[@ Кропка Стратэгічных рэкамендацый]]
