

Па выніку ў нас катастафічна губляецца разуменне таго, што наколькі іншая бывае Беларусь і наколькі яна большая за памеры нашай прасторы. 
 
**Беларушчына вырасла і стала больш павольнай**. Шмат нашых размоў і дзеянняў сыходзіць на тое, каб уладкаваць прастору ўнутры, а не на тое, каб яе пашырыць. Адсюль шматлікія размовы пра неабходнасць беларускамоўных сервісаў, беларускамоўных чыноўнікаў і дзяржаўнай дакументацыі.  

Падаецца, часама нават адбываецца блытаніна і памкненні да беларусізацыі нейкай дзяржаўнай інстытуцыі ўспрымаюцца як дзеянні па пашырэнні беларушчыны. Хаця яны, фармальна, пра ўладкаванне ўнутранай прасторы.



**Але падаецца, складаная палітычная сітуацыя, патрабуючы ад нас хуткага адказу, спрашчае нам задачу.   
  

Разрыў

Усе гэтыя разважані не мелі б вылікага сэнсу, калі б не адно але. **Вялікая эміграцыя стварыла ўмовы для вялікага адрыву беларускамоўнай прасторы.**   

За мяжу з’ехала шмат беларускамоўных, а таксама рускамоўных, якія мелі на перыяд 2020 вялікі ўзровень легітымнасці беларушчыны ў сваіх галовах. Гэта прывяло да актыўнай беларусізацыі эміграцыйнай прасторы. Колькасць публічных асобаў, якія пасля 2020 года перайшлі на беларускую мову напраўду ўражвае, але большасць гэтых людзей знаходзіцца за мяжой.  

Палітычная эміграцыя заўсёды больш радыкальнай за тых хто застаўся і больш за тое, працягава радыкалізоўвацца. Гэта вядомая тэндэнцыя, якую перажывалі шматлікія  палітычныя эміграцыі розных часоў. Тое ж адбываецца і ў нас.  

Словы, сэнсы, настроі, якія прадукуе “замежная” Беларусь становяцца ўсё больш адрозныя ад сэнсаў і настрояў унутры Беларусі. І гэтыя сэнсы прамаўляюцца збольшага па-беларуску.  

Гэта стварае рызыку сур’ёзнага адрыву замежнай Беларусі ад унутранай і адпаведна стварае рызыку пашырэнне беларушчыны.

Нашае цяперашняе “гета” зусім не падобна ні якае гэта. Хутчэй на вежу са слановай косткі. Тут шмат прывабнага і цікавага, тут ёсць селебрыці, якія зусім нядаўна былі рускамоўнымі, свая прэзідэнтка, кавярні і фэсты, бізнэсы і форумы.   Гэтая прастора пярэстая: ёсць мілітары супольнасці, ёсць хіпсэрскія. У гэтай прасторы ёсць і свае гісторыі перамог: тыя ж селебрыці, які беларусізюцца ледзьве не пагалоўна, нобелеўскі лаўрэат міру, опера на адной з буйнейшых брытанскіх сцэн і песні з мільённымі праслухоўваннямі на Spotify.

Таму зыходзячы з гэтага цалкам сабе можна заняць пазіцыю жыхароў Вежы Са слановай косткі: хочаце далучыцца - вучыце мову.

Гэта дзейсная тактыка. Яна працавала яшчэ ў пачатку 1990-ых, калі, напрыклад, “Наша Ніва” выбрала сабе стылістыку элітарнай газеты, дзе друкаваліся вершы, проза, прычым усё гэта тарашкевічай. І людзі зацікаўліваліся і прыходзілі. Бо гэта было незвыйна, але вельмі асэнсавана.

І цяпер гэта працуе. Дзясяткі і сотні людзей пераходзіяць на беларускую мову, бо хочуць далучыцца да праўдзівай Беларусі, стаць часткай чагосьці сапраўднага, асэнсаванага, свайго.

Калі пераводзіць гэту сітуацыю ў асэнскаваную тактыку, то яна напэўна гучыць так: рабіць беларускамоўную прастору максімальна вялікай і прывабнай, каб у яе хацелася патрапіць.

**І ўсе высілкі супольнасці ідуць менавіта на гэта. Дэвізам такога падыходу можна выбраць фразу, якую пакідаюць пад любым відэа па-беларуску пра што яно не было: “Дзякуй, што па-беларуску”.**

Але гэтая тактыка мае хібу. Яна заўсёды прыцягвае вельмі абмежаваную колькасць людзей. Можа самых лепшых, самых зацікаўленых, але няшмат.

І тут праблема не толькі ў тым, што прастора з-за гэтага расце вельмі марудна, але і тым, што прастора па-за межамі сценаў нашай вежы зведвае мінімальны ўплыў беларускамоўных. 

Таму ключавое пытанне беларусізацыі на дадзены момант - ці мусім мы думаць пра рускамоўных беларусаў, неяк планаваць іх беларусізацыю. 

Элемент  планавання ў нас, падаецца, заўсёды быў вельмі слабы. Усе размовы тут зводзяцца да таго, што калі прыйдзем да ўлады, то зробім адзіную дзяржаўную, прымушаць нікога ня будзем, але ўсе вымушаныя будуць перайсці. 
 
  
  
Пра масты

Пра ядро
важна разумець, што гэта дзве розныя мэты, рэалізацыяй якіх мусяць займацца розныя структуры. 

**Беларускае культурнае поле шматаблічнае, бо фармуецца рознымі беларусамі ў розных краінах і ўмовах. Беларускае культурнае поле мусіць быць амбітным і імкнуцца максімальна ярка пазіцыянаваць сябе ў сусветным культурным полі.** 

**У той жа час, нам вельмі важна, каб унутры гэтага поля развівалася ядро - беларускамоўная прастора, якая фармуецца беларускамоўнымі людзьмі. Гэтае ядро вельмі няхутка вырасце да памераў усяго беларускага поля, але чым большае ядро, тым лепей.** 

З такім падыходам можна не пагаджацца ў тэорыі, але на ўзроўні практыкі і выпрацоўкі стратэгіі гэта, мне падаецца, добрая метафара: беларускамоўная прастора - гэта энергетычнае ядро беларускага культурнага поля.
 
**



[[Муры беларушчыны]]
[[@ адукацыя і ідэнтычнасць]]

#эсэістыка