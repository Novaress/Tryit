Вітаю! 

Такім чынам, правялі за 2 мінулыя тыдні 2 мерапрыемствы.

Закрытая сустрэча.
Сабралася шмат людзей. Чалавек 15, напэўна, было. Прычым вельмі розных. Бачна, што людзей зацікавіла тэма. Але сама дыскусія атрымалася крыху "туманнай". Я думаю таму што не было відавочнага спікера. 
Пры гэтым, мне падаецца, што фармат можа зайсці людзям, калі дадаць у пачатку выступ.
Дзіўным чынам, закрытых клубаў для абмеркавання стратэгічных пытанняў у нас не так шмат, а яно трэба людзям. І яшчэ раз паўтару, што сабралася вельмі цікавая і каларытная кампанія.
Маю адну ідэю як зрабіць такія сустрэчы больш практычнымі. Але мушу яе дафармуляваць.

Адкрытая сустрэча.
Гледачоў прыйшло чалавек 6)
Магчыма таму што тэма вузкаватая, а магчыма таму што я такі сабе рэкламіст. Пра што і пісаў раней.
Сама гутарка прайшла нармальна. Але, напэўна, крыху сухавата. Бо як і ў студыйных сустрэчах для мяне актуальней пачуць адказы на важныя пытанні, чым зрабіць добры журналісцкі прадукт. Ды і не ўмею я яго рабіць.
Пры гэтым для зацікаўленых, я думаю, гэта будзе істотная гутарка.
І яшчэ наконт фармата ў нас была вялікая дыскусія з Пятром. Хлопцы паставілі тры камеры проста перад самай сцэнай не пакінуўшы месца для гледачоў. Я адбіў для гледачоў левы кут, мы паставілі адну камеру за шэрагі і атрымалася крыху глядацкіх месцаў. Пры тым, што людзей прыйшло мала, то і выйшла ок. Але глабальна паўстае праблема выбару: што для нас важней - карцінка, як студыі, ці нармальная сустрэча офлайн. 

Наступныя крокі.
Па закрытай сустрэчы я напішу невялікую справаздачу на старонку, калі трэба. Ні да якіх высноваў мы не прыйшлі, але падхапіць нешта можна з тых разважанняў.
Па адкрытай сустрэчы чакаю сырэц, каб рабіць таймкоды.

Ну і самае галоўнае: што далей?
Пры ўсіх недахопах цяперашні падыход да тэмаў і фарматаў мне больш падабаецца. Мы пагаварылі пра важнае, сабралі цікавых людзей. Але трэба зразумець, што далей.
Я магу развіваць абодва кірункі і рабіць па адной закрытай і адкрытай сустрэчы ў месяц. Калі на гэта ёсць бютжэт. Ці можам чаргаваць. Ці выбраць адзін з фарматаў. 