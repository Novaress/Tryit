
Амаль у кожнага чалавек ў нашым рэгіёне ёсць свой нацельны крыжык. Ну ці прынамсі калісьці быў. Бо нягледзячы на секулярызацыю сучаснага грамадства, амаль усіх малых дзяцей бацькі нясуць хрысціцца ў царкву, ці касцёл. Ці таму таму што веруючыя, ці проста на ўсялякі выпадак. Каб чаго не было.

- У мяне няма крыжыка.
- І ў мяне. Нас не крысцілі.

Дык я ж пра людзей казаў, а вы ж каты, у вас душы няма.

- Што ты пляцеш, Цімох. Мая душа пяе і плача кожны дзень, ірвецца на волю і хоча любові!
- Так, так, мая душа душнейшая за тваю, цемрашал.

Ну гэта ж не я прыдумаў. Ёсць такое тлумачэнне ў царкве, чаму хрысцяць толькі людзей. Але пра іншае хацеў пагаварыць. Чаму агулам мы сталі хрысціянамі. Гэта ж з'ява, якая нават цяпер вельмі шмат што вызначае ў нашым жыцці.

І чаму мы, беларусы, збольшага сталі хрысціянамі менавіта ўсходняга абраду. Не каталікамі, а праваслаўнымі?

- Ну дык вядома ж. Нам у школе расказвалі. Князь Уладзімір, бандыт і распутнік, вырашыў завязаць, паклікаў розных гэтых святароў розных рэлігій. І выбраў праваслаўе, бо там можна было піць віно, а ў іншых нельга было.
- Фу, які нізменны чалавек.
- Каб мне дзе малако забаранялі піць, я б таксама ад такіх сувязяў адмовіўся б.

Так, у "Повесці мінулых гадоў" прыводзіцца гісторыя пра тое, што ў 987 годзе кіеўскі князь Уладзімір вырашыў хрысціцца, паклікаў іўдзейскага, ісламскага, візантыйскага і еўрапейскага святароў і пачаў іх распытваць пра іх рэлігіі. Іслам яму не спадабаўся, бо там віно нельга было пісць, іўдзейская рэлігія тым, што яўрэі не мелі сваёй зямлі. Пасля ён адправіў паслоў, каб тыя паглядзелі на набажэнствы розных канфесій. Ну і самыя ўражаныя былі паслы, якія вярнуліся з Візантыі. Яны сказалі, што пад час службы "ня ведалі мы дзе неба, а дзе зямля". Ну і Уладзімір выбраў Візантыю - будучую праваслаўную веру.

Але ўся гэтая гісторыя няпраўда. Давайце сёння давайце пагаворым пра рэальныя падзеі, якія прывялі да крышчэння Русі ў 10 ст. У школе пра такое, чамусьці не расказваюць. Таму, сядайце паўтульней і паехалі.


Давайце спачатку дамо крыху канкэкста. 980-ыя гады. У Кіеве кіруе князь Уладзімір. Выглядае на тое, што вельмі мэтанакіраваны і жорсткі выладар. Ну і відавочна язычнік.
Цэнтр свету, пуп зямлі таго часу для нашага рэгіёна знаходзіцца ў Візантыі. Сама Візантыя называе сябе Рымскай Імперыяй, сама сябе лічыць пупом зямлі. І мела права, бо ў 10 ст. сталіца Візантыі, Канстанцінопаль меў насельніцтва фантастычныя 500 тыс. чалавек. У Парыжы тады жыло ў 10 разоў менш. 
Хрысціянства тады яшчэ не раздзялілася на праваслаўе і каталіцызм, але розніца паміж заходняй, еўрапейскай версіяй хрысціянства і візантыйскай была відавочная.

У 980-ых гадах у Візантыі кіраваў імператар Васіль ІІ. У гісторыю ён увайшоў пад імем Балгарабойца за шматлікія і крывавыя войны з балгарамі.І вось у гэтага імператара ў 987 годзе здарылася вялікая бяда: пляменнік папярэдняга імператара Варда Фокі падняў мяцеж супраць Васіля. І немалы такі мяцеж.

За год да гэтага Васіль паклаў амаль што ўсе сваё войска ў вайне з тымі самымі балгарамі і ў яго зусім не было сілаў, каб супрацьстаяць супернікамі. Не маючы сваіх сілаў, Васіль ІІ накіраваў просьбу аб дапамозе ў Кіеў князю Ўладзіміру.

- А чаго Ўладзімеру? Ён такі круты быў?

Тут трэба крыху ўдаклдання. На працягу стагоддзяў Візаныі даводзілася перыядычна сутыкацца з варваламі і іх нашэсцямі. У арозненні ад Рыму, Канстаніцнопаль выбраў іншую тактыку працы з гэтай пагрозай. Яны не захоплівалі іх землі, а запрашалі да сябе ў сталіцу прыхадняў і прускалі пыл у вочы сваімі багаццямі, падкупалі важдзёў і калі ўсё складзецца добра хрысцілі ў сваю веру. Карацей, дзейнічалі метадамі мяккай сілы. 

- Нешта ты пра імператара Ваісля ІІ іншае расказваў.

НУ за шматлікія стагоддзі бывала па рознам. Але агулам іх тактыка была візантыйскай. І яна часам няблага працавала. Асабліва са славянамі. Мараўскае і Балкагскае княствы паўсталі якраз так. Спачатку нападалі, пасля прыглядаліся. а пасля і хрысціліся. 

Тое ж было і з Руссю. У 860 годзе русы ўпершыню ўзніклі перад сценамі канстанцінопаля з мэтай ўсё разрабаваць і захапіць, а ўжо праз паўстагоддзі ездзлі ў Візантыю з пасольствамі і гандлявалі. Княгіня Вольга хутчэй за ўсё хрысцілася сама, а яе сын Святаслаў па просьбе Візантыі хадзіў у паходы на балгар. Карацей, наладзілі давярыцельныя стасункі. Таму Васіль і звярнуўся у Кіеў. Сябры-варвары, памагайце! Цывілізацыя гіне.

Але Уладзімі аказаўся хітры жук. Ён вырашыў дзейнічаць больш эфектыўна, чым ягоны бацькаі. Разумеючы пад якой пагрозай знаходзіўся візантыйнскі імператар, вырашыў скарыстацца магчымасцю напоўніцу. Ён абвесціў, што прыйдзе на дапамогу, калі Васіль аддасць яму ў жонкі сваю сястру Ганну.

- Амур, лямур! Што любіў яе вельмі?

Ды не бачыў ні разу. І пасля ў яго быў дзясятак сваіх жонак і 800 наложніц, то жаночай увагі яму хапала. Але тут было пытанне палітыкі. Ганна была прадстаўніцай візантыйскай імператарскай дынастыі. А Уладзімір, хоць і князь вялікага княства, але выскачка сярод манархаў Еўропы. Жаніцба з Ганна моцна падымала яго аўтарытэт на еўрапейскай карце. А іх дзеці былі б дзецьмі візантыйскіх імператараў!

Ганне, падаецца, гэта ідэя не зусім падабалася па зразумелых прычынах. Таму Уладзімір прыйшоў і захапіў Корсунь. Гэта цяпер горад Херсон у Крыму. Ну, каб крыху матываваць візантыйцаў.

Але, нават, стоячы на краю бездані, Васіль не мог проста аддаць сваю сястру ў гарэм язычніку. Чацвёртай жонкай. Таму ён выставіў патрабаванне, каб Уладзімір хрысціўся і ўзяў Ганну як хрысціянскую жонку. 

Кіеўскі князь, хутчэй за ўсё, да рэлігій ставіўся практычна. Даказана, што язычніцкі пантэон, створаны ім у Кіеве, быў сабраны з бостваў розных рэгіёнаў пад нейкія палітычныя мэты. Таму ён пагадзіўся. Гарэму было шкада, але профіт монатэізму пераважваў усе нязручнасці монагаміі.

Уладзімір хрысціўся верагодна ў Корсуні, ажаніўся і прыехаўшы у Кіеў загнаў усіх кіянаў у Дняпро.

- І ўсё, ніякай узвышанасці? Хрысціянства прыйшло проста як бонус да жаніцьбы на імператарскай сястры.

А так у жыцці часцей за ўсё і бывае. За маштабнымі геапалітычнымі падзеямі стаяць выпадковыя сітуацыі, супадзенні і эмоцыі людзей. Але, канешне, нельга казаць, што для Уладзіміра хрышчэнне - гэта была толькі надакучлівая фармальнасць. 

Мы не маем тут ніякіх фактычных сведчанняў, але нескладана ўявіць як яно было. Уладзімір не мог не бачыць, што ўсе буйныя і паспяховыя дзяржавы навокал монатэсістычныя: візантыя, хазарскі каганат, халіфат, еўропа. Бачыў ён таксама, што монатэістычныя рэлігіі прапануюць значна вышэйшы ўзровень навукі, культуры і архітэктуры.
А галоўнае, што давала хрысціянства - гэта ідэю пра тое, што калі на небе адзін бог, то і на зямлі мусіць быць адзін ўладар. Вельмі зручная думка, калі ты хочаш цэнтралізаваць разрозненыя княствы.

Ну і тое, што хрысціўся Уладзімір менавіта ў візантыйскі абрад таксама не супадзенне. Ад самага пачатку менавіта Візантыя мела найбольшы ўплыў на Русь. Нехта служыў у імператарскай стражы, нехта ездзіў гандляваць. Былі частыя пасольствы. 

- Ну гэта ты ўсё пра Кіеў расказваеш, на нашых землях калі адбылося хрышчэнне?

Як парышаралася праваслаўе пасля хыршчэння Уладзіміра - гэта вялікае пытанне для навукі. Бо хрысціць уладара - гэта адна справа. Вунь і Вольга хрысцілася і нічога. Мы дакладна ведаем, што Уладзімір усур'ёз заняўся хрысціянізацыяй, але як ён гэта рабіў, няясна. 

Нібыта Уладзімір сілай заганяў людзей у Дняпро і хрысціў прымусам. Прычым не толькі ў Кіеве. Але гэта недакладна. Нібыта ў 992 годзе паўстала епіскапства ў Полацку, але гэта таксама недакладана. Сын Уладзіміра і Рагнеды полацкі князь Ізяслаў быў хрысціянінам і яго дзець таксама. Але гэта недакладна. 

Карацей, дакладна можна сказаць, то Уладзімір даў вялікі імпульс гэтаму працэсу, а як гэты імпульс пашыраўся - гэта ўжо асобнае пытанне. Ясна, што цалкам увесь працэс заняў стагоддзяі.

Ну і тут важна разумець, што не Кіевам адзіным. Зразумела, што хрысціянства ў Беларусь прыходзіла і праз іншыя каналы. Прычым заходнія. Напрыклад, тураўскі князь Святаполк ажаніўся на польскай княжне і з ёй у Тураў прыехаў каталіцкі епіскап з Калабжэга Рэйнбегр.

Ведаем, што ў 1009 годзе на мяжы Літвы і Русі, а гэта хутчэй за ўсё дзесьці ў Беларусі, быў забіты каталіцкі прапаведнік Бруна. А значыць ён тут прапаведаваў.

Асабліва цікавы персанаж - Торвальд Вандроўні. Гэта ісланскіх прапанведнік, якога выгналі з радзімы за тое, што ён прыняў хрысціянства. Тровальд паплыў у Візантыю і як прадстаўнік Візантыі пасля патрапіў у Полацк, дзе пабудаваў царкву і прапаведаваў хрысціянства. Дзесьці у Полацку ён памёр і пахаваны. 

Таму хрысціянства пранікала на нашыя землі рознымі каналамі і на працягу вельмі доўгага часу. Але візантыйскі імульс гэтаму працэсу даў менавіта князь Уладзімір, які аднойчы захацеў жаніцца на дачцы Візантыйскага імператара.

[[@ вусы скарыны]]