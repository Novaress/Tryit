---
title: "Аблога Полацка гунамі — Вікіпедыя"
source: "https://be.wikipedia.org/wiki/%D0%90%D0%B1%D0%BB%D0%BE%D0%B3%D0%B0_%D0%9F%D0%BE%D0%BB%D0%B0%D1%86%D0%BA%D0%B0_%D0%B3%D1%83%D0%BD%D0%B0%D0%BC%D1%96"
author:
  - "[[Удзельнікі праектаў Вікімедыя]]"
published: 2015-06-18
created: 2025-01-24
description:
tags:
  - "clippings"
---

З Вікіпедыі, свабоднай энцыклапедыі

[[падкастпрадакшн]]

<table><tbody><tr><th colspan="2" scope="colgroup">Аблога Полацка</th></tr><tr><td colspan="2">Асноўны канфлікт: Паход гунаў на Русь</td></tr><tr><th>Дата</th><td>каля 447</td></tr><tr><th>Месца</th><td><a href="https://be.wikipedia.org/wiki/%D0%9F%D0%BE%D0%BB%D0%B0%D1%86%D0%BA">Полацк</a> (<a href="https://be.wikipedia.org/wiki/%D0%A0%D1%83%D1%81%D1%8C">Русь</a>)</td></tr><tr><th>Вынік</th><td>Захоп Полацка гунамі, прызначэнне <a href="https://be.wikipedia.org/wiki/%D0%86%D1%80%D0%B0%D0%BD_(%D0%BA%D0%BE%D0%BD%D1%83%D0%BD%D0%B3_%D0%A0%D1%83%D1%81%D1%96%D0%BB%D0%B0%D0%BD%D0%B4%D0%B0)">Ірана</a> ўладарыць Русіландам</td></tr><tr><th colspan="2">Праціўнікі</th></tr><tr><td colspan="2"><table><tbody><tr><td><a href="https://be.wikipedia.org/wiki/%D0%9F%D0%BE%D0%BB%D0%B0%D1%86%D0%BA%D0%B0%D0%B5_%D0%BA%D0%BD%D1%8F%D0%B6%D0%B0%D0%BD%D0%BD%D0%B5">Русіланд (Русь)</a></td><td rowspan="1"><span><a href="https://commons.wikimedia.org/wiki/File:Flag_of_the_European_Hunnic_Empire.png?uselang=be"><img src="https://upload.wikimedia.org/wikipedia/commons/thumb/e/e9/Flag_of_the_European_Hunnic_Empire.png/22px-Flag_of_the_European_Hunnic_Empire.png" width="22" height="15"></a></span> <a href="https://be.wikipedia.org/wiki/%D0%93%D1%83%D0%BD%D1%8B">Гуналанд (гуны)</a></td></tr></tbody></table></td></tr><tr><th colspan="2">Камандуючыя</th></tr><tr><td colspan="2"><table><tbody><tr><td><a href="https://be.wikipedia.org/wiki/%D0%92%D0%B0%D0%BB%D1%8C%D0%B4%D0%B7%D1%96%D0%BC%D0%B0%D1%80">Вальдзімар</a></td><td rowspan="1"><ul><li><a href="https://be.wikipedia.org/wiki/%D0%90%D1%82%D1%8B%D0%BB%D0%B0">Атыла</a></li><li><a href="https://be.wikipedia.org/w/index.php?title=%D0%A2%D1%8B%D0%B4%D1%80%D1%8B%D0%BA_%D0%91%D0%B5%D1%80%D0%BD%D1%81%D0%BA%D1%96&amp;action=edit&amp;redlink=1">Тыдрык Бернскі</a></li></ul></td></tr></tbody></table></td></tr><tr><td colspan="2"></td></tr></tbody></table>

**Аблога Полацка гунамі** (каля 447) — легендарная бітва, якая, згодна з сагай аб Тыдрэку Бернскім, з’яўляецца рашаючай часткай вайны Русіланда з Гуналандам.

Тыдрэк угаварыў Атылу пачаць татальную вайну супраць Русі. [Атыла](https://be.wikipedia.org/wiki/%D0%90%D1%82%D1%8B%D0%BB%D0%B0 "Атыла") сабраў не менш за 10 тысяч рыцараў. Затым запатрабаваў, каб прыйшлі да яго ўсе, якім споўнілася 20 гадоў і больш. І калі ён выехаў з гунскай зямлі, у яго было 20 тысяч рыцараў і шмат іншага войска. Ідзе ён з гэтым войскам на Русь і на Польшчу і спальвае крэпасці і замкі ўсюды, дзе ён праходзіць. І прыйшоў конунг Атыла з усім сваім войскам да горада, які завецца [Полацкам](https://be.wikipedia.org/wiki/%D0%9F%D0%BE%D0%BB%D0%B0%D1%86%D0%BA "Полацк") (*Pallteskiu* у сазе). Горад гэты так умацаваны, што яны не ведаюць, як яго ўзяць. Была там моцная каменная сцяна, вялікія вежы і шырокія і глыбокія равы, а ў горадзе было вялікае войска для яго абароны, і тыя, хто ахоўваў горад, мала баяліся войска конунга Атылы. Калі стала зразумелым, што Палтэск’ю не ўзяць прыступам, Атыла загадаў паставіць шатры ды падзяліў войска на тры часткі: «пад сваёй харугвай ён ставіць 10 тысяч, а іншых 10 тысяч рыцараў размяшчае ў іншым стане, а над імі начальнікам Тыдрэка Бернскага, а за тым аддзелам хадзіла ўслед багата валацуг, а ў трэцім стане ставіць ён 10 тысяч рыцараў пад кіраўніцтвам маркграфа Радынгейра, і мелася ў яго вялікая група блазнаў».

Усе тры начальнікі ставяць у сваіх станах уласныя шатры насупраць горада, «і шмат дзён змагаюцца яны з гараджанамі, здзяйсняючы шмат вялікіх учынкаў, і кожны бок церпіць ад іншага вялікія страты». Так працягвалася тры месяцы, пакуль конунг Тыдрэк не прапанаваў конунгу Атыле падзяліць сілы — некаму застацца пад Палтэск’ю, а іншым рушыць далей на Русь. Атыле ж здавалася, што «гарадскі мур значна парушаны, бо дзень і ноч дзейнічалі сценабітныя машыны, якія рухала не менш за 300 чалавек, і было іх багата ў кожным аддзеле». І адказваў конунг Атыла конунгу Тыдрэку: «Дарагі дружа, так шмат намаганняў зрабіў я, каб узяць гэты горад, што не жадаю з’ехаць адсюль перш, чым мой сцяг будзе пастаўлены на бастыёнах горада».

У рэшце рэшт Тыдрэк са сваім аддзелам сышоў да Смаланду ([Смаленска](https://be.wikipedia.org/wiki/%D0%A1%D0%BC%D0%B0%D0%BB%D0%B5%D0%BD%D1%81%D0%BA "Смаленск")), а праз тры дні Атыла «робіць такі моцны штурм горада \[Палтэск’ю\] з ваеннымі машынамі і самастрэламі, што ім удаецца ўзяць горад. І ў гэты дзень гуны ўвайшлі ў горад з усім сваім войскам, перабілі шмат людзей ды ўзялі незлічоную здабычу, амаль увесь горад зраўнялі з зямлёй. У той час былі здзейснены ўчынкі, якія яшчэ можа бачыць кожны, хто прыходзіць у гэты горад».

Вядома, апісанні Полацка, ды яшчэ ў Атылавы часы, у V ст., выглядаюць нерэальна, але калі гэтыя падзеі і маглі адбывацца, то толькі ў час пахода Атылы на Візантыю, які адбываўся ў 447 годзе.

- [Сага пра Тыдрэка Бернскага](https://be.wikipedia.org/w/index.php?title=%D0%A1%D0%B0%D0%B3%D0%B0_%D0%BF%D1%80%D0%B0_%D0%A2%D1%8B%D0%B4%D1%80%D1%8D%D0%BA%D0%B0_%D0%91%D0%B5%D1%80%D0%BD%D1%81%D0%BA%D0%B0%D0%B3%D0%B0&action=edit&redlink=1 "Сага пра Тыдрэка Бернскага (няма такой старонкі)")<sup><a href="https://ru.wikipedia.org/wiki/%D0%A1%D0%B0%D0%B3%D0%B0_%D0%BE_%D0%A2%D0%B8%D0%B4%D1%80%D0%B5%D0%BA%D0%B5_%D0%91%D0%B5%D1%80%D0%BD%D1%81%D0%BA%D0%BE%D0%BC" class="extiw" title="ru:Сага о Тидреке Бернском"><span title="Сага о Тидреке Бернском — версія артыкула «Сага пра Тыдрэка Бернскага» на рускай мове">[ru]</span></a></sup>
- [Полацкае княжанне](https://be.wikipedia.org/wiki/%D0%9F%D0%BE%D0%BB%D0%B0%D1%86%D0%BA%D0%B0%D0%B5_%D0%BA%D0%BD%D1%8F%D0%B6%D0%B0%D0%BD%D0%BD%D0%B5 "Полацкае княжанне")

- [Сага пра Тыдрэка Бернскага](http://norse.ulver.com/src/forn/thidrek/index.html)
- Сагі // [Энцыклапедыя гісторыі Беларусі](https://be.wikipedia.org/wiki/%D0%AD%D0%BD%D1%86%D1%8B%D0%BA%D0%BB%D0%B0%D0%BF%D0%B5%D0%B4%D1%8B%D1%8F_%D0%B3%D1%96%D1%81%D1%82%D0%BE%D1%80%D1%8B%D1%96_%D0%91%D0%B5%D0%BB%D0%B0%D1%80%D1%83%D1%81%D1%96 "Энцыклапедыя гісторыі Беларусі"). У 6 т. Т. 6. Кн. 1: Пузыны — Усая / Рэдкал.: [Г. П. Пашкоў](https://be.wikipedia.org/wiki/%D0%93%D0%B5%D0%BD%D0%B0%D0%B4%D0%B7%D1%8C_%D0%9F%D0%B0%D1%88%D0%BA%D0%BE%D1%9E "Генадзь Пашкоў") (галоўны рэд.) і інш.; Маст. Э. Э. Жакевіч. — Мн. : [БелЭн](https://be.wikipedia.org/wiki/%D0%91%D0%B5%D0%BB%D0%B0%D1%80%D1%83%D1%81%D0%BA%D0%B0%D1%8F_%D0%AD%D0%BD%D1%86%D1%8B%D0%BA%D0%BB%D0%B0%D0%BF%D0%B5%D0%B4%D1%8B%D1%8F_%D1%96%D0%BC%D1%8F_%D0%9F%D0%B5%D1%82%D1%80%D1%83%D1%81%D1%8F_%D0%91%D1%80%D0%BE%D1%9E%D0%BA%D1%96 "Беларуская Энцыклапедыя імя Петруся Броўкі"), 2001. — С. 202. — 10 000 экз. — [ISBN 985-11-0214-8](https://be.wikipedia.org/wiki/%D0%90%D0%B4%D0%BC%D1%8B%D1%81%D0%BB%D0%BE%D0%B2%D0%B0%D0%B5:BookSources/9851102148).
- *Дзярновіч А.І.* [Палтэск'я — паўночная Троя: вобраз Полацка ў скандынаўскіх крыніцах XI—XIII стст.](http://history-belarus.by/images/img-terms/polotsk_principality/Polotsk_libre_saga.pdf) // *Исследования по истории Восточной Европы*. — Минск: РИВШ, 2013. — № 6. — С. 76—90. [Архівавана](https://web.archive.org/web/20180729071611/http://history-belarus.by/images/img-terms/polotsk_principality/Polotsk_libre_saga.pdf) з першакрыніцы 29 ліпеня 2018.
- *Самонова М.Н.* [Полоцк в русско-скандинавских связях IX—XIII вв. (по материалам древнескандинавских источников)](http://repo.gsu.by/bitstream/123456789/4949/1/17%20%D0%A1%D0%B0%D0%BC%D0%BE%D0%BD%D0%BE%D0%B2%D0%B0%20%2869-75%29.pdf) // *Известия Гомельского государственного университета имени Ф. Скорины*. — Гомель: ГГУ им. Ф. Скорины, 2015. — № 4 (91). — С. 69—75.(недаступная спасылка)