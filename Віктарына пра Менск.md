1

У 1920 годзе ў Мінску некаторы час жыў знакаміты кінарэжысёр Сяргей Эзеншэйн. Менавіта ў нашым горадзе Эзеншэйн быў прыняты ў масонскую ложу "Стэлла".

Масоны, Эзенштэйн ... Як такое магло быць! Але гэта праўда) Будучы кінарэжысёр быў тады чырвонаармейцам і адпачываў у Мінску пасля баёў на польскім фронце. І вось патрапіў да масонаў. А што тут дзіўнага? У нашым горадзе, які ўжо 5 год знаходзіўся ў гушчы сусветных падзеяў можна было знайсці ўсё што заўгодна. Нават лімоны можна было купіць, не тое што масонаў сустрэць.

2 У 1927 годзе горад Менск планавалі пераназваць у Фрунзенск у гонар знакамітага рэвалюцыянера Міхаіла Фрунзэ, які бальшавіцкія структуры ў Менску ў 1917 годзе, а пасля быў адказны за стварэнне гарадской міліцыі. Памёр у 1925 годзе на піку сваёй папулярнасці. Тады і ўзнікла прапанова гарады Менск і Бішкек пераназваць у Фрунзенск. Аднак у Менску мясцовыя камуністы выступілі супраць і ідэя не прайшла.

Няпраўда) Гэта дзіўна, але да такой ідэі не дадумаліся. А вось Бішкек сапраўды пераназвалі ў Фрунзэ.

3

У пач. 1920-ых у гэтым доме па вуліцы Энгельса, 18 знаходзілася мясцовае ЧК. Менавіта тут у 1921 годзе 8 месяцаў трымалі пляменніка цара Мікалая ІІ Аляксея Паўлавіча, пакуль не абмянялі апошняга на італьянскіх камуністаў. Няпраўда! Не было такога пляменніка) І абмену не было. А вось ЧК у гэтым доме сапраўды размяшчалася.

4

Наш любімы архітэктар Іосіф Лангбард у 1929 годзе распрацоўваў праект маяка-помніка Хрыстафору Калумбу. Пасля удалага праекта Дома Ураду яму можна было ўсё)

Праўда! У 1920-ых гадах рэспубліка Дамінікана праводзіла міжнародны конкурс для пабудовы грандыёзнага помніка Хрыстафору Калумбу ў Сан-Даміна. Савецкія архітэктары таксама падалі свае праекты, у тым ліку і Лангбард.

5

У 1934 годзе ў Менску на гарадскім іпадроме выступаў будучы маршал Сямён Будзёны. Пасля выступу ён сядаў на каня, не ўтрымаўся і зваліўся на зямлю проста перад усім войскам. Гэта была вялікая ганьба для генерала. Пасля гэтага Будзёны загадаў закрыць менскі іпадром і больш ніколі не прыяжджаў у наш горад.

Глупства канешне. Як Будзёны мог з каня зваліцца! Няпраўда гэта. І іпадром знік ужо пасля вайны. Ён размяшчаўся ў раёне цяперашняй гасцініцы "Пекін".

6

У 1920 годзе бальшавікі стварылі ў сценах мінскага бернардынскага манастыра канцлагер. Гэта той комплекс, дзе зараз знаходзіцца гатэль "Манастырскі".

Праўда. Пасля часова канцлагер знаходзіўся яшчэ і ў дамініканскім кляштары. Пад канцлагерамі тады разумеліся месцы прымусовай працы.

7

У 1936 годзе у Менску адкрылі 3-ці Дом Саветаў. Кватэры ў гэтым будынку размяркоўвалі паміж вышэйшымі чыноўнікамі БССР. Дык вось у большасць пад'ездаў кватэры былі вялікія, прасторныя, на некалькі пакояў. Але адзін пад'езд адрозніваўся: там кватэры былі вельмі маленькія, з адным пакоем. Гэтыя памяшканні будаваліся спцыяльна для прыслугі тых высокіх чыноўнікаў, якія жылі ў асноўнай частцы дома. Савецкае кіраўніцтва ў 1930-ых гадах не магло абысціся без прыслугі.

8

У снежні 1917 года ў Менску праходзіў Першы Ўсебеларускі З'езд. Бальшавікі вырашылі яго разагнаць. Так у гісторыю ўвайшоў бальшавік Мікалай Крывашэйн, якія п'яным з'явіся на з'езд і разам са сваімі салдатамі вымусіў усіх разысціся. Цікава тое, што ўжо ў 1921 годзе той самы Крывашэін збёг за мяжу і ў эміграцыі апулікаваў мемуары ў якіх моцна ганіў сваіх былых паплечнікаў і ўсю савецкую ўладу.

Няпраўда! Крывашэін пражыў жыццё тыповага бальшавіка. Займаў розныя высокія пасады, у тым ліку і ў Беларусі, а ў 1936 годзе быў расстраляны. Савецкую ўладу любіў.

9 Вось у гэтым доме ў 1926 годзе на канспіратыўнай кватэры размясціўся Барыс Савінкаў, знакаміты пісменнік, кіраўнік эмігранцай антыбальшавіцкай арганізацыі. Ён ехаў з палюбоўніцай і мужам палюбоўніцы ўзначальваць падпольную антысавецкую групу, якая ў той час утварылася ў Маскве. Але не даехаў. У кватэру ўварвалася ЧК і ўсіх арыштавала.

Праўда. Барыс Савінкаў быў вельмі буйной фігурай: адзін ідэолагаў тэрарыстаў-эсэраў у царскай Расіі, неблагі пісьменнік, у каламутны 1917 займеў пасаду ваеннага губернатара Петраграда. Пасял рэвалюцыі заняў антыбальшавіцкую пазіцыю. Узяцце такой птушкі сталася сур'ёзным поспехам ЧК.

10

Помнік Леніну ў Мінску адлюстроўвае дакладны гістарычных эпізод - выступ важджя 5 мая 1920 года перад чырвонаармейцамі, якія адпраўляліся на фронт ваяваць з палякамі і, адпаведна, вызваляць бедных беларусаў. Помнікавая кампазіцыя задумвалася яшчэ ў сярэдзіне 1920-ых на аснове знакамітага фота з таго мітынга. Дык вось, на фота ўнізе трыбуны, нібыты прыкрываючы Ільіча, стаіць Леў Троцкі. Аўтары помніка вырашылі гэтым скарыстацца і на правым баку пастамента Леніна размесціць выяву Троцкага, аднаго з самых папулярных кіраўнікоў СССР таго часу. Але пасля 1928 года, калі Троцкага выгналі за мяжу, зразумела, ідэю помніка перапрацавалі і прыдумалі гарыльефы з рабочымі і сялянамі.

Усё гэта магло б быць праўдай, калі б помнік сапраўды распрацоўвалі ў сярэдзіне 1920-ых. Але яго рыхтавалі тады, калі Троцкі ўжо быў персонай non grata. Таму, няпраўда.

11

У 1930 годзе Менск ускалыхнула незвычайная навіна. Гаспадар аднаго хутара ў Смалявіцкім раёне пад час Першай сусветнай вайны схаваў у сябе французскага салдата, які дабраахвотна здаўся ў палон немцам, патрапіў да нас і вельмі баяўся, што ягоныя землякі яго расстраляюць, як дэзертыра. Дык вось, прадпрымальны хутаранін пасяліў няшчаснага француза ў яме каля свайго дома і прымушаў працаваць на сябе за міску супа, пужаючы апошняга, што здасць яго. І толькі ў 1930 годзе гэтая сітуацыя раскрылася. Вось такі рабаўласніцкі лад на асобна ўзятым хутары.

Вас лёгка падмануць прыгожымі казкамі. Але мы вам шчыра зайздросцім, вас чакае яшчэ шмат цікавых знаходак у міжваеннай Беларусі. Ну, калі возмецеся шукаць)

А вы нешта кеміце ў гісторыі Менска. Хаця вам ёсць яшчэ над чым працаваць. Зараз самы час паслухаць пару лекцый па міжваенным Менску, ці пачытаць .