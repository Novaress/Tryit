Я хачу запусціць прастору, дзе будуць збірацца, ацэньвацца і абмяркоўвацца цікавыя і карысныя ідэі для беларускай справы.

Галоўная ідэя ў тым, каб вырошчваць карысныя праекты не з амбіцый асобнага чалавека, а з супольнасці.
Важнае слова - вырошчваць. Бо патрэбныя зразумелыя механізмы працы на доўгім адцінку.

Алгарытм наступны:

Няважна дзе ўзнікае ідэя праекта, які мог бы быць карысны для беларускай справы, калі б быў рэалізаваны. Ідэя гэта даходзіць да чалавека, які ўмее і мае права ўкладаць ідэі ў агульную базу (Садоўнік).

Садоўнік удакладняе нюансы, дапроацоўвае логіку і ўкладае ідэю ў Базу. Памер тэкста можа быць не большы за А4.

Пасля гэтая ідэя прапануецца на ацэнку ўсім удзельнікам садовага таварыства, людзям, якія пагадзіліся рэагаваць і даваць свае ацэнкі. 

Можа быць 3 асноўных варыянта рэакцыі на ідэю: 
- запоўніць апытальнкі;
- напісаць разгорнутую рэцензію (каментар);
- далучыцца да ідэі

Апытальнкі мусіць быць нескладаны і ўтрымліваць пытанні кшталту: ці раэлістычная ідэя, ці актуальная, ці патрэбная.

Каментар можа ўтрымліваць любыя заўвагі да ідэі. Каментары публікуюцца пад ідэяй.

Далучыцца да ідэі. Кожны ўдзельнік можа падпісацца на ідэю ў якасці кансультанка, валанцёра, фундатара. Гэта значыцца, што калі знойдзецца выканаўца для праекта, гэтыя людзі атрымаюць запрашэнне далучыцца.

Калі на ідэю падпісваецца досыць вялікая колькасць людзей, а выканаўцы няма, то можа быць запушчаны механізм пошуку выканаўцаў.

Удзельнікі таварыства могуць пераслаць канкрэтную ідэю тым людзям, якіх яны палічаць вартымі і патэнцыйна зацікаўленымі.

ПАТЭНЦЫЙНЫЯ ВЫНІКІ

1. Скарбонка стане месцам збору цікавых праектаў, якія будуць ацэньвацца кампетэнтнымі людзьмі і паступова спіс будзе пераўтварацца ў рэйтынг.
2. Калі нейкая ідэя будзе мець заўважны інтарэс з боку ўдзельнікаў, то яе можна будзе вырасціць.

[[@ магістраты]]
