[[@ вусы скарыны]]

Блізіцца чарговая гадавіна 9 траўня - дня Перамогі і фактычнага завяршэння Другой сусветнай вайны на большай частцы шматпакутнай зямной кулі.

І традыцыйна ў гэтыя дні пашыраюцца размовы і дыскусіі пра тое, што сапраўдная праўда пра вайну схаваная. Што яе скраў хтосьці і хавае на дне вялікага куфра ў таемным бункерым. Што гэтыя вось  вайну абылгалі, а тыя вось прадаліся вунь гэтым вунь і цяпер пяюць пад іх дудку.

- Гэта ён пра нас?

І гучаць гэтыя енкі з абодвух бакоў ідэалагічных баталій. І з кожным годам усё мацней, хоць падавался б. Вайна ж тая ўсё далей ад нас. Таму і паўстае пытанне: ці можна знайсці сапраўдную, адзіную праўду пра Другую сусветную вайну? Тую, якая будзе праўдай праўдзівай. Самай праўдзівай з усіх праўдзівых.

- Цімох ты тры разы адно і тое ж слова паўтарыў.

Ну каб прыдаць значнасці. Бо сёння пагаворым з вамі пра чалавека, які знайшоў сваю праўду пра тую вайну. Як на маю думку, дык сапраўды самую праўдзівую. І змог так яе расказаць, што стаў сусветна вядомым пісьменнікам і тым чалавека чыё імя першым узгадваюць, калі гавораць пра беларусаў на той страшнай вайне.

Пагаворым сёння пра Васіля Уладзіміравіча Быкава і ягоную праўду пра вайну.


Нарадзіўся  Васіль Быкаў 19 чэрвеня 1924 года ў вёсцы Бычкі Ушацкага раёна. Гэта пад Полацкам, поўнач Беларусі. Пасля сканчэння 7 класаў вясковай школы, ён паступіў на скульптурнае аддзяленне Віцебскага мастацкага вучылішча, бо любіў маляваць. Але з-за недахопу грошай вымушы быў перавесціся ў  віцебскую школу прафесійнага навучання.

У чэрвені 1941 года 17-гадовы Васіль экстэрнам здаў экзамены і яго разам з іншымі выпускнікамі адправілі працаваць ва Украіну. Там хлопец і сустрэў пачатак вайны. 

І адразу ледзьве не загінуў. Вялікую калону хлопцаў вялі на абарончыя работы праз Белгарад капаць супрацьтанкавыя рвы. Васіль прыпыніўся на хвіліку на кірмашы каля нейкага шапіка. Па выніку быў заціснуты натоўпаў і пакуль выбраўся з яго адстаў ад сваёй калоны. Не ведаючы што рабіць хлопец заснуў у паўразбуранай хаціне. Там яго знайшоў вайсковы патруль. 

У камендатуры Васіля абшукалі, знайшлі нейкія падазроныя малюнкі і абвінавацілі ў шпіянажы. А праз пару дзён, калі пачалася бамбёжка горада, вывелі на расстрэл. 

- Як на расстрэл?

А вось так. Пачатак вайны, навокал паніка, доўга пачакай няма. Быкаў падрабязна апісвае гэту сітуацыю. Вусаты чырвонаармеец са стрэльбай вывеў яго на двор да будынак, дзе ўжо ляжала некалькі расстрэяных чалавек. 17-гадовы юнак проста расплакаўся ад страху. І тады вусаты чырвонаармеец сказаў: "Бяжы пацан" і стрэліў у паветра. 

Вось так вайна пачалася для Васіля Быкава. 

- Жэсць

Так, гісторыя страшная. Наступны год Васіль, як непаўнагадовы працаваў на будаўніцтве вайсковых аб'екаў і прызваны быў толькі летам 1942 года. Яшчэ год адвучыўся ў Саратаўскім пяхотным вучылішчы і на фронце, ужо ў якасці малодшага лейтэнанта Васіль Быкаў апынуўся ўвосень 1943 года. Гэта быў час, калі савецкія войскі ўжо абілі вялікі кавалак тэрыторі ў немцаў і ўперліся ў Днепр. Быкаў апынуўся пад Крывым Рогам, зноўку ва Ўкраіне.

У якасці звычайна стралка-пехацінца 19 гадовы Васіль хадзіў у атакі, плёўся ў адступленні, прарываўся з акружэння. Ужо ў 21 стагоддзі Быкаў напісаў кнігу ўспамінаў "Доўгая дарога дадому", дзе падрабязна апісаў свае прыгоды ў тым ліку і на вайне. У кнізе добра бачна, як на змену страху, цікаўнасці ў пехацінца хутка наступае адна эмоцыя - абыякавасць: бясконцыя пераходы, недасыпы, недахоп ежы, пастаянныя окрыкі камандзіраў "упярод і ўпярод" і канешне смерць. Сяброў, выпадковых знаёмых, камандзіраў і радавых.

У студзені 1944 года пад час Кіраваградскай аперацыі Быкаў быў паранены ў нагу і ў жывот. А з-за сумяціцы яго агулам залічылі да загінулых і дадому пайшла пахаронка. У хуткім часе Быкаў вярнуўся на фронт, дзе яго прызначылі камандзірам узводу батарэі 45-мілімэтровых гармат. З саракапяткай ён прайшоў Украіну, Малдову, а пасля яшчэ раз быў паранены ўжо ў Венгрыі, патрапіўшы са сваім узводам пад атаку танкаў. Перамогу сустрэў у Аўстрыі.

Пасля заканчэння вайны, Быкава спачатку адпусцілі з войска, а пасля ў 1949 годзе зноў прызвал і кінулі ў далёкія Крылы, дзе ён правёў ажно 6 год.

І вось, 1955 год, Васіль Быкаў нашэце вольны. Ён пасяліўся ў Гародні і ўладкаваўся на працу ў газету. Яму той момант было ўжо 30 год, але з-за вайны і службы нарамальна прафесіі ў яго няма. 

Адзінае, што разумеў Быкаў тады пра сябе - ён хоча пісаць. І ён пачынае пісаць. Першыя працы Быкава не дужа прынята дадаваць у ягоныя зборнікі твораў. Бо яны па-расейску і досыць простыя. Нават можна сказаць, агітацыйныя. 

Але ці маглі яны быць іншыя? А хто такі Быкаў на гэты момант? Звычайны хлопец з усхода Беларусі, які адвучыўся у звычайнай савецкай школе, а наступныя гады жыцця забрала вайна. Карацей, нічога апроч савецкай праганды ён у сваім жыцці ня бачыў.

Але ціхай сапай, без гучных заяў Быкаў паступова намацваў сваю дарогу ў замшэшай савецкай рэальнасці. Ён хацеў пісаць і пісаць сваю праўду пра жыццё. Дапамагла яшчэ і гадзенская інтэлектуальная атмасфера. У рэадакцыі газеты працавалі заходнебеларускія пісьменнікі, па гарадзескіх вуліцах хадзіў нязломны партызан пісьменнік Аляксей Карпюк, ва універсітэце выкладае цудоўны краязнаца Барыс Клейн.

І вось пайшлі творы. Напэўна, першым заўважаным творам стаў "Жураўніны крык", пасля прагучала "Трэцяя ракета". І хутка стала зразумела, што працы Быкава адрозніваліся ад тагачасных пафасных панегерыкаў пра вайну. Яны распавядалі пра тыя падзеі з пазіцыі простага салдата, падрабязна апавядаючы пра ягоныя пакуты і страхі.

Пазней, такую прозу ў савецкай ліатаратуры назавуць "лейтэнанцкай прозай". Гэта вайна расказаная з акопа, вачыма тых хто бачыў смерць у вочы. Быкаў і яго калегі ў хрушчоўскую эпоху моцна паўплывалі на змены ў разуменні вайны ў Савецкім грамадстве. 

Але Быкаў пайшоў далей. У 1965 годзе у часопісах "Маладосць" і "Новы Мір" была надрукаваная новая аповесць Быкава "Мёртвым не баліць". Яна ў прынцыпе пра тое ж. Пра перажыванні салдата пад час наступальнай перацыі 1944 года. Але ў гэтай аповесці была паказанае бязладдзе якое панавала ў савецкім войску і быў уведзены адмоўны персанаж - палітрук Сяхно. Камуніст, палітычны асабіст і паскудны чалавек. Але рэалістычны, бо Быкаў проста па-мастацку апісваў тое, што бачыў сам.

Але брэжнеўская сістэма ўбачыла ў гэтым творы пагрозу савецкаму строю. І тут пачалося. Шэльмаванне ў прэсе, выклікі ў КДБ. З Быкавым кінулі сябраваць шматлікія калегі, яму на тэлефон пастаянна званілі незнаёмыя людзі і называлі правакатарам, а адзін раз нават кінулі цэглу ў вакно. Гэта ўсё моцна дэматывала. Ягоныя сябры Карпюк і Клейн таксама былі пазбаўленыя пасадаў.  

Але Быкаў не заўся. У 1970-ых выйшлаў яшчэ шэраг ягоных аповесцяў, якія пазней стануць класікай «Сотнікаў», «Абеліск», «Дажыць да світання», «Воўчая зграя». Тады ж з'яўляецца ягоны эпахальны твор "Знак Бяды", якім Быкаў зноўку даводзіць урадаўцаў да шалу, бо кранае там праблемы калектывізацыі. 

З цяперашняга гледзішча пісьменніцкая гісторыя Быкава нагадвае нейкую гульню ў шахматы. Быкаў піша творы, якія на тоненькага, але публікуюцца ў ліберальных маскоўскіх часопісах. З-за гэтага аўтар знаходзіцца пад пастаянным прэсінгам КДБ і мясцовых уладаў. Яму пагражаюць, абвінавачваюць, ціснуць.

У той жа час, творы яго усё адно выдаюцца і яны выбітныя, таму Быкаў атрымлівае спачатку адну кватэру, пасля другую, узнагароджваецца ленінскай пэміяй, выбіраецца ў вярхоўны савет БССР. 

Па выніку Быкаў аказваецца адным з самых антысавецкіх аўтараў, будучы пры гэтым прызнаным савецкім пісьменнікамі і шмат у чым ўсё яшчэ савецкім чалавекам. Ва ўспамінах ён узгадвае як у 1983 годзе патрапіў у Германію, дзе меў сустрэчу з сусветнавядомым пісьменнікам Генрыхам Бёлем. У нейкім сэнсе збліжала творцаў, што яны ваявалі на адным фронце ў Малдове. Толькі з розных бакоў. Бёль тады пасьмяяўся і сказаў, што "калі не цяпер, дык пасьля мы зразумеем, што абодвух нас выкарысталі ў бруднай справе забойства дзеля ўлады аднолькава злачынных сілаў". І Быкаў піша, што тады гэту заўвагу Бёля не прыняў. Як гэта аднолькава злачынныя сілы? Ён тады гэтага яшчэ не зразумеў.

Але па выніку, у 1980-ых гадах Быкаў ужо займаў цвёрдую нацыянальную пазіцыі і ўсю сваю вядомасць і статус выкарыстаў пры ўтварэнні БНФ. Але гэта ўжо іншая гісторыя.

А мы сёння пра вайну. Трагедыя вайны ў тым, што яна даганяе людзей і ў мірны час. Праз разбурэнні, фізічныя і маральныя раны і праз пошук адказу на пытанне, чаму гэта ўсё агулам адбывалася. І мы гэтыя наступствы можам назіраць сваімі вачыма, бо наступствы вайны даганяюць нас і цяпер, праз 80 год.

Быкава у савецкія часы абвінавачвалі ў тым, што ён быў залішне антысавецкі, цяпер часам панукаюць тым, што быў недаравальна прасавецкі. Але падаецца, галоўная заслуга гэтага пісьменніка была ў тым, што ён не пабаяўся спаць на пошук сваёй праўды пра тую вайну і не сыйшоў са сваёй дарогі, калі аказалася, што гэты пошук можа прынесці яму шкоду.
