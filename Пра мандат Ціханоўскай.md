Мне падаецца, вельмі важная дыскусія цяпер разгараецца вакол тэмы мандата Святланы Ціханоўскай. Але рухаецца яна, як мне падаецца, не ў той бок.

Ёсць некалькі прычын, чаму мне вельмі не спадабалася абвяшчэнне Святланы Ціханоўскай бестэрміновай нацыянальнай лідаркай:

- Нацыянальная лідарка - гэта абсалютна незразумелая пасада. Лідараў не прызначаюць, імі становяцца па выніку дзейнасці. А выбіраюць/прызначаюць людзей на пасады з канкрэтнымі кампетэнцыямі. Пасада "нацыянальная лідарка" - гэта няясна што такое. А калі няясна, то небяспечна.
  
- Святлана Ціханоўская як нацыянальная лідарка - гэта няпраўда і сыход ад рэальнасці. Спадарыня Святлана прадстаўляе вялікую колькасць беларусаў, але зусім недастатковую, каб выкарыстоўваць тэрмін нацыянальнай лідарка. Гэта самападман, які аднойчы можа моцна ўдарыць. У дыпламатыі і палітыцы часам карысна выдаваць пажаданае за рэальнае і "прадаваць" нейкую вобраз нейкай з'явы, які не зусім адпавядае рэальнасці. Але тут разыходжанне з рэальнасцю дужа небяспечнае.
  
- Абвяшчэнне Святланы Ціханоўскай нацыянальнай лідаркай - гэта нецікава. Гэта выбар самага энэрганезатратнага шляху. І яно з аднаго боку зразумела, але нецікава. Бо паказвае, што ў офіса няма амбіцый на новыя, цікавыя дзенянні. А менавіта цікавыя дзеянні робяць палітыка палітыкам. 

Таму рашэнне, як мне падаецца, з усіх бакоў дрэннае. Яна прынясе пачуццё стабільнасці на кароткім адрэзку, але стварае ўмовы для актыўнай дэградацыі ўсёй сферы.

У той жа час, офіс Святланы Ціханоўскай, несумнена найважнейшы палітычны актыў незалежных беларусаў, а сама спадарыня Ціханоўсвая застаецца самай аўтарытэтнай і моцнай палітычнай фігурай у беларускай палітыцы. І таму зварот да яе як да нацыянальнай лідаркі цалкам зразумелы. Проста гэты зварот ні ў які разе нельга фармалізаваць. Бо тады знікне сама існасць!

Мне падаецца, што сутнасць праблемы у тым, што у 2025 годзе Святлана Ціханоўсвая сапраўды мусіць неяк фармалізаваць сваю ролю, але не як кіраўніцы НДА, якое яна сама стварыла, а як прадстаўніцы нейкай рэальнай, зразумелай групы людзей. Карацей, нехта ўсё ж яе мусіць выбраць на нейкую пасаду. 

І гэта частка больш маштабнай задачы. Беларускі нацыяльны рух, калі ён хоча дасягаць рэальных вынікаў, мусіць хоць бы ў нейкім выглядзе цэнтралізоўвацца, а значыцца абрастаць пасадамі з рэальнымі паўтамоцтвамі і рэсурсамі, якія дзейнічаюць ад імя рэальных актараў. А такога ў нас амаль што зусім няма.

Якое выйсце? 

У Святланы Ціханоўскай ёсць 2 зразумелыя "суперсілы":
- яна якасна і прафесійна прадстаўляе беларусаў на дыпламатычным узроўні перад міжнароднай супольнасцю;
- яна застаецца фігурай, якая аб'ядноўвае вельмі розных актараў беларускай прасторы. На жаль, аб'ядноўвае не для таго, каб супольна рабіць нешта новае, але яе роля як "трыцейскага суддзі" і пункта дамоваў вельмі важная і каштоўная.

З гэтага і трэба выбудоўваць яе фармальную пасаду.

У беларускай супольнасці ёсць 2 зразумелыя сілы ад які можна ўзяць як рэальную легітымнасць (хай сабе і не вельмі вялікую), так і рэальныя рэсурсы. Гэта:
- дзясткі, калі не сотні арганізацый, якія выраслі за апошнія 4 гады за мяжой;
- дзясяткі тысяч беларусаў, якія застаюцца ў кантэксце палітыкі.

З аб'яднання той ці іншай сілы і трэба рабіць базу для фармальнай пасады.

У якой канфігурацыі гэта рабіць - тут варта шмат думаць з улікам усіх палітычных рэалій. Але мой погляд збоку - такі:

Фармальная пасада, якую можа заняць Ціханоўская - Прадстаўніца беларускай супольнасці ў свеце. Неяк можна карацей сфармуляваць, але сэнс такі. Гэта тое, дзе офіс Ціханоўскай мае моцныя пазіцыі і гэта больш менш зразумелая дыпламатычная пазіцыя.

Ну і прапанаваць такую пасаду ЦІханоўскай могуць:
- нейкая створаная кааліцыя (кансорцым, сідыкат ...) беларускіх агранізацый замежжа, якія аб'яднаюцца і выберуць яе сваёй кіраўніцай і адпаведна прадстаўніцай;
- "палітычная партыя" - сума грамадзян, якія аб'яднаюцца вакол Ціханоўскай і абвесцяць яе сваёй прадстаўніцкай, а таксама возьмуць на сябе адказнасць фінансава забяспечваць яе дзейнасць. У а ў будучым змогуць на яе пасаду выбраць кагосць іншага, калі будзе патрэба. 

Мне чамусьці падаецца, што Святлана Ціханоўская, як выбраная кіраўніца кансорцыума сотні арганізацый, ці як выбраная кіраўніца палітычнага аб'яднання ў 2 тысяч чалавек, не згубіць у сваім статусе на міжнароднай арэне. 





#публіцыстыкаФБ 





Святлана Ціханоўская была выбраная прэзідэнткай Беларусі ў 2020 годзе, пасля чаго, карыстаючыся гэтым фактам, стварыла вакол сябе офіс, які цяпер закрывае важныя для беларусаў задачы.  Таму яе можа ці зноўку паспрабаваць выбраць прэзідэнткай Беларусі, ці паспрадаваць прапанаваць ёй правесці выбары на кіраўніка ёй жа створанага офіса. 
#эсэістыка