Выкажу мабыць непапулярную думку. Мяне трошкі напружвае гэтае наша жаданне бясконца намагацца зразумець што рабіць і прэламляць праз гэта ўсе свае дзеянні. 
Гэта быццам бы пошук прастых адказаў на складанае пытанне. 

Па-першае, узнікае пытанне - што рабіць для чаго? Каб што? 
“Каб рухаць наперад беларускую справу” - гэта вельмі шырокае паняцце.

Па-другое, як па мне, адна з а
асноўных праблем, якая праяўляецца і ў пабліку сёння - спрашчэнне ўсяго. Думак, адказаў і гд. Ні чорта не развіваецца ніякая каштоўнасная дыскусія, хаця разлом у каштоўнпсцях сярод дэм супольнасці выдавочны. Усе дыхатамізуецца. 
І таму, адзін з галоўных вынікаў, на мой погляд, сёння, калі мы гаворым пра ўстойлівасць і стратэгічнасць нейкую - гэта прадуцыраванне думак, прамоцыя “культуры складанасці”, і адыходу ад чорна-белых падыходаў. Вось гэта і трэба рабіць. Як па мне. Як мінімум людзям, якія ў чаце са словам “візія” у назве.

----

Добры дзень! Дзякуй, Кацярына за рэакцыю.

Наконт пытання "Што рабіць?"
Чыста эмацыйна ў мяне хутчэй адваротнае ўспрыняцце гэтай праблемы. Пытанне "Што рабіць?" у нас стала шаблонным і рытуальным. Яго задаюць, не чакаючы адказу. І яго не спрабуюць думаць усур'ёз.
Дарэчы, "Часікі" якраз адна з нешматлікіх перадач, дзе да гэтага пытання хоць зрэдчас падыходзяць з крэатывам. Але там медыйны фармат патрабуе спачатку шмат пажартаваць, шмат паіранізаваць і толькі пасля выйсці на нейкую прапанову, якую, зноўку ж па загонах жанра, проста пераробяць у мем "не злуйце дзеда".

Наконт спрашчэнне.
Я спрасціў пытанне, але не прапаноўваў спрашчаць праблемы, ці адказы на іх. Нейкае агульнае пытанне трэба ставіць. Калі няма выкліку, то няма і каштоўнага мыслення. Наш выклік цяпер - адказ на пытанне "Што рабіць?".

Але мне падаецца, што гэтае дыскусія знікне, калі мы пачнем канкрэтныя тэмы абмяркоўваць. Бо відавочна, я не прапаноўваў ставіць пытанне "Што рабіць?" у назвы тэм.

Я хутка дашлю свае прапановы па тэмах.

Мяне хутчэй турбуе пытанне фармату. Бо ад ступені публічнасці будзе залежыць будзе залежыць фармулёўка і сур'ёзнасць тэм. І па рознаму будзе выбудоўвацца, тое, што з гэтымі тэмамі можна рабіць пасля першай гутаркі. 


[[Наша візія]]
