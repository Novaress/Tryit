
Вітаю! 

Яшчэ крыху тэорыі. Цяпер пра складанае - пра грошы на дзейнасць.

Магістраты задумваюцца як доўгатэрміновы праект. Але, каб праект доўга жыў, яго адміністраванне мусіць аплочвацца. Валанцёрская дзейнасць часам бывае больш эфектыўнай, але на доўгай дыстанцыі яна заўсёды прайграе дзейнасці на заробку.

Унутры магістрата я бачу 3 ролі, якія вымагаюць адказнасці:

1. Сакратарская. Тэхнічнае вядзенне спісаў, арганізацыя галасавалак, адказ на паведамленні, адсочванне ўсіх таймінгаў (сустрэчы, выбары...)
2. Кіраўнічая. Задача кіраўніка развіваць магістрат. Рабіць так, каб усе працэсы працавалі, а колькасць удзельнікаў павялічвалася.
3. Скарбоўная. Адсочванне скарбонкі і размеркавання сродкаў.

Тэарэтычна ўсе 3 ролі можа выконваць адзін чалавек, могуць 2, а могуць 3. Роля скарбніка можа быць валанцёрскай, бо гэта хутчэй назіранне за працай кіраўніка з фінансавага боку і ўсё. 

Звычайна лічыцца, што калі 10% ад агульнай сумы ідзе на кіраванне, то гэта ок. Мне бачыцца, што і ў нас можа быць такі ж адсотак. 10%

Пры гэтым, у гэтыя 10% не ўваходзяць 2 абавязковыя траты:
- бухгалтэрыя і адсоткі на пераводы грошай у розных плацёжных сістэмах. Зараз БРК нам гэта забяспечвае, але агулам гэта будзе забіраць адсоткаў 5% ад канкрэтнага плацяжа. 
- траты на пошук і падрыхтоўку праектаў. Гэта важны пункт і пра яго асобна напішу крыху пазней.

Падсумоўваючы.
1. Нам трэба будзе вызначыцца з адсоткам, які будзе сыходзіць на арганізацыю магістрата. Пакуль я маю надзею, што хопіць стандартных 10%.
2. Па-за межамі гэтых 10% будуць яшчэ траты, якія відаць будуць забірацца з канкрэтнага плацяжа.
3. Да выбараў у красавіку ніякіх адсоткаў і дадатковых тратаў не будзе. Мы тут эксперыментыем. Але пасля выбараў кіраўнік будзе атрымліваць свае 10%. Шчыра кажучы, гэта будуць смешныя грошы, якія трэба будзе яшчэ прыдумаць як перадаваць кіраўніку, але я перакананы, што гэты механізм трэба наладжваць ужо адразу, бо пасля будзе складаней.

[[Тэмы для чата КМ]]
[[Кніжны магістрат]]
