"Вусы Скарыны" - гэта гістарычная перадача, якое выходзіць на тэлеканале БЕЛСАТ з сакавіка 2022 года. 

"Вусы Скарыны" уяўляюць сабой 15-20 хвілінныя выпускі, прысвечаныя розным цікавым падзеям і персанажам з гісторыі Беларусі. Аўтар тэкстаў і вядучы Цімох Акудовіч простымі словамі распавядае пра складаныя з'явы (магдэбурскае права, прыгоннае права), а таксама пра незвычайныя біяграфічныя сюжэты вядомых усім дзеячоў (Францыск Скарына, Усяслаў Чарадзей, Тадэвуш Касцюшка).

Унікальнасць перадачы дадаюць "візаві" вядучага - тры каты, якія перыядычна ўрываюцца ў расказ і задаюць часта правакатыўныя пытанні. А таксама невялікія тэатралізаваныя інтэрмедыі ў выкананні Віктара Шукеловіча, дзе ў незвычайных ракурсах разыгрываюцца некаторыя сюжэтныя павароты выдання.

За 2 гады "Вусы Скарыны" сталі заўважнай з'явай сярод іншых культурніцкіх праектаў беларускага ютуба. Незвычайны фармат спадабаўся як дарослым, якія даведваюцца пра новыя факты з гісторыі Беларусі, так і дзецям, якім падабаюцца жарты катоў і багатая анімацыя выданняў.

Каманда "Вусаў Скарыны" не аднойчы атрымлівала ад беларускіх дзяцей у розных гарадах малюнкі з выявамі катоў і розных гістарычных персанажаў - герояў выданняў перадачы.

Моцныя бакі "Вусаў Скарыны" - нестандартны, але ўзважаны падыход да агульнавядомых гістарычных падзей і іх інтэрпрэтацыя, жартаўлівая інтанацыя выпускаў і якасная візуальная падача. Усё гэта робіць "Вусы Скарыны" адным з самых унікальных культурніцкіх праектаў у беларускім ютубе.

"Вусы Скарыны" - адзін з нешматлікіх праектаў, які дазволіў сабе падысці да беларускай гісторыі з пазіцыі жартаў і іроніі, адыйшоўшы ад кансерватыўнай сур'ёзнасці з якой прынята гаварыць пра мінулае Беларусі. Гэта стварае прэцэдэнт і дае надзею на з'яўленне новых яркіх праектаў у нашай медыя-прасторы.

[[@ вусы скарыны]]
