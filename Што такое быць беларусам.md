[[@ літварусь]]
[[ідэнтычнасць беларуса]]



Што такое быць літвінам.

Хто такія беларусы?

Год дзесяць назад на экскрсіях па Беларусі ў мяне часта паўтаралася адная і тая ж сітуацыя: ты доўга і натхнёна распавядаеш пра помнікі і выбітных асобаў нашай цудоўнай краіны, а пасля  нейкі чалавек з групы (часам зусім нечаканы) падыходзіць да цябе і пытаецца: “Усе вельмі цікава, але вы скажыце: хто ж такія беларусы? Хто мы такія?”.

Аднойчы прыціснуты вельмі цікаўнай (і вельмі прыемнай) групай  экскурсантай да магілы Францішка Багушэвіча ў Жупранах, натхніўшыся рамантычнымі вежачкамі касцёла Пятра і Паўла і адучуваючы адказнасць перад класікам, я выдаў 10-хвілінны спіч, дзе максімальна тэзісна, але вобарзна палумачыў хто такія беларусы, адкуль мы пайшлі і чаму гэтае пытанне працягвае быць для нас акутальным. Атрымалася вельмі добра, лагічна, гладзенька і без запінкі. Рэдка так выходзіць.

Скончыўшы, я выдыхнуў, пераможна агледзіў групу і спытаўся, ці ўсё зразумела. “Зразумела, - адказаў кіраўнік групы, - але паўрыць я такое сам не змагу”.

Мне падаецца, што ў гэтым і ёсць асноўная праблема “беларускага пытання” - лаканічна раскласіць па палічках усіх русінаў, літвінаў, беларусцаў, дрыгавічоў і крывічоў можа толькі спецыяльнападрыхтаваны чалавек і тое пры супадзенні розных фактараў.

Беларуская гісторыя напраўду вельмі складаная. Напэўна больш складаная, чым ва ўсіх суседзяў, па адной простай прычыне - у нас толькі ў ХХ ст. было “выструганае” моцнае, зразумелае верацяно ідэнтычнасці, на якое пачала наманчацца нітка нашай гісторыі. Ва ўсіх суседніх народаў такія “верацёна” з’явіліся раней.

Метафара пра верацяно можа выклікаць пярэчанні не толькі па прычыне сваёй нізкапробнасці, але з гістарычнага гледзішча (а як жа ВКЛ?), але я паспабую далей патлумачыць сваю логіку.

У прынцыпе, адказаць на пытанне “Хто такія беларусы” досыць проста, нават, прачытаўшы банальны школьны падручнік па гісоторыі за 6-7 клас: ад пачатку на нашых землях некалькі тысячагоддзяў жылі балты, пасля, пачынаючы з 6 ст. нашай эры, землі Беларусі пачалі засяляць славяне.

Славяне “наклаліся” на балтаў і ў выніку пачала фармавацца супольнасць, якую значна пазней назавуць беларусамі. Беларусы - гэта сімбіёз славянаў і балтаў, а калі дакладней, то Літвы і Русі. Вось такі просты адказ.

У пардурчніках нам распавядаюць, што беларусы паходзяць да плямён крывічоў, дрыгавічоў і радзімічаў, але гэта відавочна, дрэнны адказ на прытанне пра нашае паходжанне. І паўстаў ён проста таму, што беларусы слаба сабе разумеюць, што такое быць балтамі, а быць славянам часам не вельмі хочуць. Бо ня любім мы насіць какошнікі і чіць чай са сподачкаў, а славяншчына нібыта абавязвае. Таму на пэўным этапе ўзяць у распрацоўку тры нікому непатрэбныя племені аказалася прасцей. Ну і аўтарытэт Вацлава Ластоўскага адыграў тут сваю ролю. Але пра Ластоўскага гэта асобная гісторыя.

З Літвой і Руссю ёсць і яшчэ адна праблема: быць чыімсьці сімбіёзам ня вельмі прыемна.

Ва ўсіх суседзяў прасцей - прыйшоў нейкі кароль, ці конунг 1000 год назад і сказаў, што тут цяпер будзе зямля пад назвай “......” (тут падставіць правільны варыянт) і вось 1000 год яно так і ёсць.  А ў нас што?

І тут таксама ёсць два адказы: просты адказ і ёсць складаны.

Гісторыя саюзаў.

Просты адказ, што нашае старое верацяно ідэнтычнасці (дзяржаўнасці) “паламалася” у канцы XVIII ст., калі тры еўрапейскія манархіі падзялілі Рэч Паспалітую. Гэтая падзея напраўду адна з важнейшых у нашай гісторыі: знікла 500-гадовая дзяржава ў якой і мусіць аднойчы сфармавацца нармальная тутэйшая нацыянальная ідэнтычнасць (і верагодна не адна). Але дзяржава знікла і ўсё пайшло панеракасяк.

Наступныя 200 год пайшлі на тое, каб паставіць тутэйшую дзяржаўнасць зноўку на рэйкі.

Але калі прыгледзіцца, то ўсё выглядае значана складаней

...

Беларусь - гэта першае утварэнне, якре не было ўнутраным саюзам нейкіх супольнасцяў. Гісторыя сама вытачыла гэту супольнасць на працягу стагоддзяў і ў навейшы час беларусы ўвайшлі нацыяй, якая сама сябе не вельмі ўсведамляла.

Пра выбар значэння Беларусі.

Любы беларус сутыкаўся з такой праблемай: пачынаеш казаць нешта пра старадаўнюю гісторыю, называеш нейкага сярэднявечнага дзеяча беларускім і адразу ж атрымілваеш прэтэнзію - а які ж ён беларускі? Рускі, літоўскі, польскі. Не было такога значэння беларускі ў старажытнасці.

У вопытных дыскусантаў звычайна ёсць набор аргументаў, чаму той ці іншы дзяяч быў беларусам, але глабальна пытанне ж сапраўды ёсць.

Пра выбар паміж Беларуссю, як мадэрным праектам і ягонымі адгалоскамі ў мінулым (славяне, хрысціяне, беларуская мова ў розных варыяцыях) і Беларуссю, як сучаснай назвай вельмі зменлівай, але вельмі старадаўняй прасторы, якая вось ужо тысячу год бясконца трансфармуецца і не можа выбудаваць свой стрыжань, але якая мае свае адметныя рысы.

Беларусь, як спадчынніца і наступніца ВКЛ, не падыходзіць як варыянт. Ён добры, але падманны. Для таго, каб стаць спадчынніцай ВКЛ трэба моцна напружыцца.

Гэта важнае пытанне яшчэ і таму, што мы стаім цяпер перад выбарам - у ва што ўкладацца ў беларускасць, ці ў зменлівасць. І што нам трэба мяняць - маштаб беларушчыны, ці паспрабаваць паставіць пад свой канктроль гэту самую тутэйшую зменлівасць. Зрабіць яе не багам ,а фічай.

Дадатак: Тут дазволю сабе назіранне крыху ў духу фолькхістары: мяжа рассялення балта на поўдні была (вельмі-вельмі абагулена) па Прыпяці, а славяне пал час час сваёй досыць хуткай экспансіі за некалькі стагоддзяў дайшлі да тэрыторыі Вільні і Заходзяй Дзвіны (зноўку вельмі і вельмі прыблізна). Такім чынам, нават межы будучай Беларусі былі абазначаныя ўжо ў Х ст. Яны праходзяць якраз па зоне накладання славянаў на балтаў - паміж Дзвіной і Прыпяццю.  
  
Але гэта паўтаруся толькі аматарскае назіранне. Рэальныя працэсы фармавання этнасаў былі значна складанейшыя. Зрэшты, запісанае ў 19 ст. Паданне пра паходжанне беларусаў гэтую думку падмацоўвае: там Белабог пускіў двух сваіх сабакаў Стаўры і Гаўры бегчы ў два розныя канцы. Сабакі разбегліся і па іх слядох утварылаіся Дзвіна і Дняпро - якраз межы Беларусі.

Сучансая Беларусь - гэта канечны этап запозненага фармавання нацыі, ці адна з праяваў зменлівасці?
#эсэістыка
#эсэістыка