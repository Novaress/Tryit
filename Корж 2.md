28 чэрвеня 1941 года на дарозе Лагішып - Пінск ехала 3 лёгкія нямецкія танкі. Раптам у першую з іх паляцела граната. А пасля з лесу выскачылі людзі ў цывільным, але з вінтоўкамі. Адна з машын змагла з'ехаць, а вось  2 афіцэры з другой машыны патрапілі ў палон. 

Гэта быў першы бой партызан супраць нацыстаў на Усходнім Фронце. Засаду зладзіў атрад Камарова. 

- Чакай, мы ж пра Каржа павінныя былі сёння гаварыць.

Ну так і будзе. Васіль Захаравіч Корж, прафесійны дыверсант, калі партызаніў у Польшчы ў маладосці меў мянушку Сямёнаў, калі ваяваў у Гішпаніі меў мянушку Пабла, а калі нацысты напалі на СССР, ён сыйшоў у лес і ўзяў сабе пазыўны Камароў, а атрад апаведна называўся камароўскі.

- Дужа арыгінальная мянушка, нічога не скажаш. 

Ну канспірацыя часам патрабуе быць максімальна некрэатэыўным. 

Калі вы адкрыеце ў інтэрнэце любую з кароткіх біяграфій Васіля Каржа, то яна будзе больш падобная да жыція нейкага святога, чым да гісторыі жывога чалавека. А таксама яна не дужа будзе адрозніцца да дзясяткаў біяграфій іншых камандзіраў партызанскіх атрадаў. 

Прачнуліся раніцай, убачылі, што вайна, сціснулі кулакі, сыйшлі ў лес, сабралі атрад, грамілі нацыстаў дзень і ноч, працягвалі сціскаць кулакі, насілі пры сэрцы партбілет, забіралі ў немцаў кароваў і аддавалі людзям, зноў сціскалі кулакі, падрывалі па 200 км чыгункі штодзень да абеду, дачакаліся прыходу сваіх, выдыхнулі.

Фішка ў тым, што часцей за ўсё такое ўяўленне - няпраўда. А вось у сітуацыі з Каржом можа быць на яе набліжаная. 

Працягваем сёння складаную тэму беларускай партызанкі.


Як толькі першыя бобмы ўпалі на Пінск, Корж зразумеў, што прыйшоў час да чаго ён рыхтаваўся ўсё жыццё. Ягоныя калегі з райвыканкама эвакуяваліся першыя. Але тое было не ў характары палешука. Ён абвесціў, што збірае атрад і змог загітаваць каля 2 дзясяткаў чалавек. Збольшага зусім не вайскоўцаў, а цывільных людзей і пайшоў у лес. Праз некалькі дзён на дарозе Пінск - Лагішын была кінутая тая самая граната, якая пачала партызанскі рух у Беларусі.

Першай эмоцыяй, якую мусіў перажыць новы партызанскі камандзір, было хутчэй за ўсё моцнае расчараванне. У міжваенны час ён прафесійна займаўся падрыхтоўкай патрызнаскага руху на выпадак вайн: сістэма фарміраваў заканспіраваныя групы на Случчыне і Старобіншчыне, праводзіў вучэнні, арганізоўваў у лясах схроны з правіянтам і зброй. Але калі пачалася рэальная вайна нічога гэтага не аказалася.

У другой палове 1930-ых Сталін раптам вырашыў, што вайна будзе весціся толькі на тэрыторыі ворага, а таму партызаны ўнутры краіны не спатрэбяцца. І больш за тое, будуць нават небяспечныя. Таму схроны, якія ствараў Корж з калегамі ліквідавалі, людзей распусцілі. 

Але Корж праявіў характар і ўзяўся за гэтую справу. І спачатку яна прайшла няблага. Атрад паступова рос, страты былі мінімальныя. Немцы проста ня ведалі, што рабіць з узброеннымі палешукамі. 

З таго перыяда часта прыводзяць крэатыўную акцыю, якую зладзіў атрад Каржа. Яны надзелі на сябе паліцэйскія нашыўкі і зрабілі рэйд па вёсках, дзе спакойна заходзілі ў камендатуры, раззбройвалі мясцовых паліцаяў і праводзілі з імі палітработу.

Увосень Камароўцы знайшлі месца ў непралазных палескіх лясах у Салігорскім раёне і залажылі там базу. Але 20 лістапада на базу напалі немцы. Нехта вывеў іх на партызан. 

- Як гэта? Здраднік нейкі?

Ну, слухайце, гэта толькі ў савецкіх фільмах і школьных падручніках расказваюць, што народ безсумнеўна падтрымліваў народных мсціўцаў. На самой справе адносіны былі вельмі розныя, асабіва ў заходняй беларусі. Камуністы прынеслі рэпрэсіі, калгасы і беднасць. А нацысты калі прыйші людзям паабяцалі знічшчыць калгасы, вярнуць зямлі. Храмы дазволілі адкрыць. Таму жадаючых выдаць партызан, асабліва ў першы год вайны, хапала.

Па выніку атрад Камарова застаўся на зіму без сваёй базы. І гэта была вельмі халодная зіма. Спаць даводзілася часам проста на снезе, ежы было мінімум. Корж забараўняў забіраць харчаванне ў сялян, дый небяспечныя былі тыя рэйды. Ва успамінах аднаго з партызан ёсць цікава ўзгадка: калі пад канец той зімы Корж сустрэўся з нейкім засланым нядаўна з Масквы камісарам і ўбачыў у яго запакаваныя маскоўнскія крамныя прадукты, то ледзьве не расплакаўся.

Карацей, нэндза была страшная і шмат якія дробныя партызнаскія атрады па ўсёй Беларусі правялі гэту зіму ў суцэльнай дэпрэсіі і адпаведна мала што рабілі. Але і тут Корж праявіў характар.

Напрыклад, ён араганізаваў экспедыцыю і вывез з балот пад Любанню падпольны Мінскі абкам, які проста замярзаў у зямлянках. Крыху аклямаўшыся, кіраўнік абкама Васіль Казлоў (гэта той, у гонар якога цяпер вуліцы названыя) запатрабаваў, каб Корж падпарадкаваўся яму, як вышэшаму начальніку, але вопытны партызан адмовіў і сыйшоў са сваім атрадам у пінскія лясы. 

Казлоў пакрыўдзіўся і да канца вайны стварыў у маскоўскага начальства вобраз Каржа, як нейкага анархіста, які нікому не падпарадкуецца. Ну і біяграфія адпаведная: быў пад следствам, сам з заходняй беларусі.

А Корж займаўся справай. Пад канец зімы 42 года ён наладзіў яшчэ адзін вялікі санны рэйд па палескіх вёсках, дзе агітаваў сялян, граміў паліцэйскія штабы і збіраў сабе новых прыхільнікаў. Яго мэтай было стварэнне моцнай вялікай патрызанскай зоны. За што ён атрымліваў шмат крытыкі і з масквы і ад калег. 

- Дык а чаго крытыкі? Усе ж так рабілі?

У гэтым і праблема. Мы ўяўляем партызанаў як нейкую аднародную масу абсалютна аднолькавых людзей з ППШ і ў шапках-аблавухах. Але гэта не так. Яны ўсе былі вельмі рознымі.

Вось як прыклад, адным з галоўных крытыкаў Каржа быў кіраўнік іншага партызнаскага атрада Грыгорый Лінькоў. Лінькоў быў прафесійным дыверсантам.Ён лічыў асноўнай задачай нанясенне школы немцам у любой форме. Што і рабіў са сваёй камандай: узрываў, нападаў, падпальваў. Ад ягонай дзейнасці цярпелі простыя людзі, але гэта не аглоўнае. Усё дзеля перамогі. Адпаведна камароўцаў ён крытыкаваў за тое, што яны сядзяць ў лесе, п'юць самагон і нічога не робяць.

Але гэта і была стратэгія Каржа. Для яго асноўнай задача было забеспячэнне спакою на ягонай тэрыторыі. У 1942 годзе атрад Камарова вырас да тысячы чалавек і кантраляваў ужо немалыя абшары палескіх лясоў. Таму Корж рабіў упор на бяспеку тэрыторый, ахову ўраджая, ліквідацыю паліцэсйкіх штабоў на сваёй тэрыторыі і агітацыю сярод сялян. Дыверсій непасрэдна супраць немцаў ён рабіў значна менш. І для таго, каб не траціць сілы і таму што разумеў, што кожная дыверсія магла выклікаць рэпрэсіі немцаў на сялян.

Вось так. Падаецца два роўназначныя партызанскія камандзіры, але такая розніца ў падыходах. І гэта мы гаворым пра двух эфектыўных камандзіраў са сваім бачаннем. Большасць іншых проста выжывалі ў лесе. Часта за кошт сялян.

- нейкі у цябе дужа харошанькі гэты Корж.

Калі паглыбіцца ў тэму, то можна знайсці асобныя гісторыі звязаныя са злачынствамі партызан Камарова ў дачыненні да сялян на Палессі. Дзесьці нешта скралі, дзесьці нават забілі. На жаль, такая праўда вайны. Чалавек са зброяй у нейкі момант пачынае лічыць сябе вышэйшым за без чалавека без зброі. А калі зброя аказался ў руках звычайнага вясковага мужыка, у сітуацыі вайны і хаоса, то дакладна чакай бяды.

Гэта тая частка гісторы вайны, якую ад нас да гэтага часу хаваюць. Але падаецца, якраз Васіль Корж і выдзяляецца тут з ладнай часткі партызнаскіх камандзіраў, што ён як мог змагаўся з гэтай з'явай, рэгулярна расстрэльваючы тых хто марадзёрыў, ці біў сялян. Класічнай ёсць гісторыя, калі нейкі селянін паскардзіўся Каржу, што партызан забраў у яго збан малака і Корж адразу прылюдна расстраляў таго марадзёра, чым увёў у ступар самога селяніна. Той проста хацеў вярнуць збан.

Да канца вайны атрад Каржа налічваў да 15 тысяч чалавек і кантраляваў немалыя тэрыторыі на Палессі, хоць немцы некалькі разоў кідалі вялікія армейскія часткі на тое, каб знічшыць камароўцаў. 

У нас звычайна мераюць эфектыўнасць патрызанаў колькасцю знішчаных цягнікоў і забітых нацыстаў. Але калі б нехта ўзяўся памераць іх эфектыўнасць колькасцю выратаваных жыццяў простых людзей, то магчыма Васіль Корж быў бы тут на адным з першых месцаў.

Пасля вайны партызан паспрабаваў працягнуць вайсковую кар'еру, але яго нечакана звольнілі. Лічыцца, што за ім цягнулся слава анархіста і буяна, які праўду і інтарэсы людзей ставіць вышэй за загады партыі. 

Тры гады ён прапрацаваў як намеснік міністра лясной гаспадаркі БССР, але пасля папрасіўся бліжэй да зямлі. І наступныя 10 год разбудоўваў калгас «Партызанскі край» Салігорскага раёна. Які, відавочна, вывеў у перадавікі. Іншыя ягоныя партызаны яго ўзроня з'ехалі дажываць жыццё ў Маскву. Ну ба заслужылі ж. Корж застаўся па радзіме. Дзе і памёр 5 траўня 1967 года.

Што маем у рэшце. Корж рэдкі прыклад самадастатковага і ініцыятыўнага камуніста, які перажыў рэпрэсіі і нават атрымаў у канцы прызнанне ад савецкай улады. 

У Беларусі пра Васіля Каржа ведаюць толькі тыя, што добра вучыў у школе гісторыю, але не больш. Прычына такога няведання банальная: савецкая сістэма ўсіх партызан зрабіла супергероямі - чыстымі, шчырымі, сумленнымі. А калі супергероі усе, то і ніхто. Да таго ж людзі дакладна ведалі, што чысценькі вобраз партызан - гэта няпраўда. І Корж патрапіў у гэтую пастку. Ён стаў адным з тых пра каго пішуць пафасныя дакладны ў школе, трымаючы фігу ў кішэні.  

Канкрэтна з Каржом месца для фігі канешне ёсць, бо служба ў НКВД, хай сабе і спецыяліста па партызанцы - гэта не тое, што робіць тваю біяграфію чысцейшай.

Але варта ўсё ж прыгледзіцца. Не так шмат парытызнскіх камандзіраў рабілі стаўку на абарону людзей насуперак волі Масквы і рабілі гэта настолькі паспяхова. 

[[запісаныя выпускі]]
