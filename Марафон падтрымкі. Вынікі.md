Марафон падтрымкі палітвязняў стаў адной з самых заўважных і матывуючых падзей у беларускай прасторы за апошнія пару год.  
  
Але і пытанні ён мусіць падняць сур'ёзныя. Мне бачацца два такія пытанні.  
  
Чаму толькі цяпер?  
  
Незразумелая эфарыя вакол падзеі. На самой справе тысячы беларусаў штомесяца данацяць на розныя добрыя справы і зніжэнне колькасць гэтых данатаў у параўнанні з 2020 годам відавочна звязанае не з збядненнем беларусаў і не з выгараннем, а з адсутнасцю ўцямных і маштабных прапаноў - куды данаціць.  
  
Як толькі такая прапанова з'явілася, людзі адразу далучыліся. Я шчыра перакананы, што гатовыя далучацца нават раз на месяц, абы былі выстаўленыя ясныя мэты і задачы.  
  
  
Ці раздача грошай - самая правільная тактыка?  
  
Гэта проста пытанне. І мяне тут цікавіць нават не адказ, а тое, хто гэты адказ можа даць?  
  
Палітзняволеных у нас амаль 1500, сабралі 547 тыс. Гэта выходзіць па 300 з гакам даляраў на чалавека.  
  
Атрымліваецца, што сума вялікая, а вынік для канкрэтных сем'яў зусім невялікі. І работы для профільных арганізацый нямала.  
  
Агулам, выглядае, што  галоўным вынікам раздачы грошай акажацца менавіта эфект камунікацыі - максімальная колькасць сем'яў выйдзе на сувязь (усё ж хоць якія грошы), шчыльней скантактуюцца паміжсобку самі арганізацыі і фонды дапамогі, вырасце статус прадстаўніцы офіса.  
  
Андрэй Стрыжак у паслямарафонаўскім пасце напісаў, што нарэшце атрымаецца сінхранізаваць спісы дапамогі палітзнявоеных ад розных арганізацый. Хто як каму дапамагае.  
  
Вось тут і хаваецца асноўны выклік. Мы жывем у 2023 годзе, у нас ужо 3 гады як пе спрыняюцца масавыя рэпрэсіі, а гэтая сфера ўсё яшчэ закрываецца рандомнымі фондамі і арганізацыямі, кожная з якіх дзейнічае па сваіх алгарытмах і правілах.  
  
Усе гэтыя арганізацыі вялікія малайцы. За тры гады іх з'явілася шмат і яны даказваюць сваю дзейснасць, але атрымліваецца, што самая балючая тэма беларускага грамадства на трэці год так і не мае агульнага каардынацыйнага цэнтра, ці нейкіх супольных спісаў/пратаколаў?  
  
Гэта ж пытанне эфектыўнасці. Ці яна пры цяперашнім стане рэчаў - максімальная?  
  
Я зусім прафан у гэтай тэме, але мне падаецца, што ў справе дапамогі палітняволеным часта самым галоўным аказваюцца не грошы, а тое на што іх трацяць сем'і.  
  
Людзям жа патрэбныя грошы не дзеля грошай, а каб закрываць свае праблемы. Рэлакацыя, навучанне дзяцей, пошук новай працы, жытло.  
  
Па ідэі, калі наладзіць шчыльную рэгулярную камунікацыю з сем'ямі палітзняволеных, то акажацца, што шмат якія іх праблемы падобныя і іх танней вырашыць цэнтралізавана: зняць жытло для часовай рэлакацыі, наладзіць курсы ангельскай мовы, ці прафесійнага навучання, заснаваць цэнтр псіхалагічнай падтрымкі. Ды нават медыцынскае абследванне для ўсіх арганізаваць. Ёсць яшчэ шэраг спецыфічных задач для сем'яў палітзняволеных унутры Беларусі.  
  
Можа ўсё гэта неактуальныя прапановы, але дакладна ў гэтай сферы можна прыдумаць нейкі працуючыя механізмы, якія б сістэмна дапамагалі жыць сем'ям палітзняволеных і развівацца. Важна ж, каб палітзняволеныя вярнуліся ў моцныя сем'і, якія пачуваюцца ўпэўнена. Гэта не заўсёды магчыма, але гэта мусіць быць мэтай нашых высілкаў, ці не так? А гэтага проста раздачай грошай не дасягнеш.  
  
Я шчыра перакананы, што марафоны з падобнымі вынікам можна праводзіць у нашым грамадстве раз на квартал, а можа часцей. Важна, каб людзі бачылі мэту.  
  
А гэта значыцца, што бютжэт на падобную цэнтралізаваную дзейнасцю (ці каардынацыю такой дзейнасці) ёсць. Пытанне ў тым, ці ёсць амібіцыі?  
  
Такі вось выклік.

[[новая беларусь]]

#публіцыстыкаФБ 

