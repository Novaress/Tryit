[[@ БРК]]
Вітаю!

Каб зразумець, якой мусіць быць стратэгія БРК трэба зразумець, што БРК хоча памяняць і на што хоча ўплываць. 

Метафарычна фраза Сяргея пра "ткаць экасістэму культуры" гучыць зразумела і інтрыгоўна, але на практыцы гэта пачынае выглядаць як малюнак зроблены Надзеяй, дзе шмат усяго, але мала што зразумела.

Я застаюся прыхільнікам ідэі таго, што БРК мусіць вызначыць для сябе нейкую колькасць інстытутаў/механік/прастораў, якія яна хоча запусціць (ці паспрыяць з'яўленню)бліжэйшыя 3-5 год, напісаць пра гэта на сайце і заняцца гэтым наўпрост. Гэта і будзе аснова стратэгіі.

На дадзены момант наконт фармавання стратэгіі ў мяне ёсць 2 ідэі:

І
Трэба неяк раздзяляць адказнасці прастораў думання і гаварэння. Мне падаецца, што ўнутры арганізацыі крыху блытаецца разуменне - дзе замоўца, а дзе выканаўца. І гэта не пра субардзінацыю, а менавіта пра блытаніну дзеянняў. 
Напрыклад, Рэсурсны цэнтр займаецца развіццём розных формаў збора грошай на культуру. Мазгавы цэнтр, які прыдумляе новыя фарматы такіх збораў знаходзіцца дзе? Унутры Рэсурснага цэнтра? Ці новыя ідэі прыдумляюцца звонку ў БРК і РЦ толькі выканаўца, які падтрымлівае існуючыя працэсы і запускае новыя, прыдуманыя ў БРК?
Было б значна прасцей, каб у гэтым была яснасць: БРК вызначае сваёй стратэгічнай мэтай пошук і развіццё эфектыўных метадаў збору сродкаў на культуру і пасля ці аддае гэты працэс цалкам асобнай камандзе РЦ, ці "думае" гэты кірунак сама, а РЦ аддае вынік думання на выкананне і падтрымку працэсаў.

ІІ
Я паглядзеў сёння абноўлены сайт БРК (дарэчы, стала значна лепей) і падумаў, што адна з праблем - недапрацаванасць канцэпцый і тэрмінаў.

Ну напрыклад, сфера інтарэсаў:
– адвакатаванне і лабіяванне культуры;  
– лабіяванне і PR культуры.

Ясна, што хочацца нешта лабіяваць, але няясна што) Пры гэтым Інстытут Прамоўцыі вісіць у планах ад самага пачатку, але зусім пакуль што ніхто не прыдумаў, што будзе ўнутры. 

Ці напрыклад, апісанне РЦ: "Захоўвае і развівае творчы патэнцыял нацыі ды назапашвае рэсурсы". Якім чынам РЦ развівае патэнцыял? Раздача грошай - гэта ўсё ж не развіццё. І якім чынам назапашвае? Ужо ёсць нейкія відавочныя крыніцы папаўнення рэсурсаў, што іх засталося толькі назапашваць?

Тое ж самае пра Інстытут Прамоўцыі і пра Сойм. Сойм усё яшчэ на сайце.
Сойм - гіблая ідэя! Мы падаецца цяпер у больш правільным кірунку ідзем. Ужо ж абмяркоўвалі гэта шмат разоў.


**
Мне падаецца, што ёсць сэнс прадумаць зразумелыя ўзроўні БРК са зразумелымі і прапісанымі адказнасцямі. 

БРК - мозг, вакол яго "эксперыментальныя аддзелы" (тэрмін умоўны, прыдумаў на хаду), кожны з якіх са сваёй камандай і са сваёй адказнасцю разіваве кірунак, вызначаны БРК. 

З эксперыметальных аддзелаў аднойчы вырастаюць працоўныя праекты, якія пераўтвараюцца ў самастойныя арганізацыі. 

Як прыклад. Можна канкрэтызаваць задачу РЦ. Задача РЦ  "прыдумаляць і развіваць розныя спосабы прыцягнення фінансавых і тэхнічных рэсурсаў у беларускую культуру".
Тады становяцца ясна, што стратэгічна робіць РЦ - абслугоўвае арт-паўэр, навучае файндрайзінгу, апякуецца магістратамі і мецэнатамі, і раз на год тэсціруе нейкую новую ідэю прыцягнення фінансаў.
Вынік - аднойчы з'явяцца самастойныя праекты магістратаў, мецэнатаў, арт-паўэр (?) і так далей.

Трэба толькі прыдумаць дзе мазгавы цэнтр канкрэтна кірунуку накаплення рэсурсаў - у БРК, ці ў РЦ.

То бок, ёсць 3 узроўні: 
- узровень мазгавога цэнтра; 
- узровень эксперыментаў, праверкі гіпотэз і запуска стартапаў; 
- узровень працуючых доўгатэрміновых арганізацый, ці разавых буйных праектаў. 

Што на сёння? 

Мазгавы цэнтр нібыта ёсць, але крыху неаформлены, бо мазгуюць усе ў каго ёсць вольны час.

Да эксперыментальных аддзелаў падобныя 2 кірункі (хаця іх можна разглядаць выключна як выканаўцаў): РЦ і каманда Форума. 

Праект школы арт-менеджараў пераскочыў сярэдні ўзровень. Там каманда мазгавога цэнтра занялася арганізацыяй канкрэтнага практычнага праектаў. Гэта ў перспектыве няправільна. Хаця кірунак правільны - мусіць з'явіцца аддзел, які развівае розныя фарматы адукацыі менеджараў і развіцця прафесіяналаў.

А аддзел Прамоўцыі і дыпламатыі трэба прыдумляць. Там ёсць напрацоўкі і шмат вопыту, але гэта трэба зразумела ўпакаваць і вызначыць мэту.




