
[[@ бабілон]]

Але як маглі вонкава ўспрымацца віцебляне ў Рызе? Мы маем адзін незвычайны дакумент, які прыадчыняе нам этнічныя стэрэатыпы XVI ст. Мова ідзе пра ліст віцебскага намесніка Паўла Юр'евіча Друцкага-Саколінскага гарадской радзе Рыгі ад 19 красавіка 1561 г. у абарону віцябляніна Івана Случыніча [[16]](https://pawet.net/library/history/bel_history/dziarnovich/52jj/%D0%B2%D1%96%D1%86%D0%B5%D0%B1%D1%81%D0%BA,_%D1%80%D1%8B%D0%B3%D0%B0_%D1%96_%D1%88%D1%82%D0%BE%D0%B4%D0%B7%D1%91%D0%BD%D0%BD%D0%B0%D1%81%D1%86%D1%8C_%D1%83_xiv%E2%80%94xvii_%D1%81%D1%82%D1%81%D1%82..html#_ftn16). У апошняга здарыўся канфлікт з нейкім рыжанінам, названым у славянізаванай (старабеларускай) форме як Ярмолка Іванавіч Нурпнік. Нядобразычліўцы выдалі віцебляніна за масквіціна, таму Случыніч быў арыштаваны:

"Повεдилъ пεрεдо мною подданый господарьский замку воεводства Витεбского имεнεм Иван Случинич, иж дεй будучи εму тамъ в мεстε Ризском в року прошлом пѧтдεсѧт дεвѧтомъ на вεснε з нεкоторыми мεщаны здεшними витεбскими, ино дεй мεщанин тамошний ризский имεнεм Ермолка Иванович Нурпникъ далъ того справу з нεкоторыми товарыши своими пεрεд вашеми милостѧми, ӕко бы ѡн мεл быти москвитин. За которою справою εго тогож часу поймано и до вεзεнѧ ѡсажоно збитого, израненого и на ѡн дεй часъ нεмалыε шкоды сѧ εму стали, то εст згинуло дεй ү нεго полтораста гривεн". Нагадаем, што тое былі гады Лівонскай вайны і масквіцін як у ВКЛ, так і ў Лівоніі меў статус непрыяцеля.

Гэты дакумент, няхай у лакальным выпадку, сведчыць, што ў другой палове XVI ст. магчыма было атаясаміць віцебляніна з маскоўцам - жыхаром іншай дзяржавы. Зразумела, тут мова ідзе пра здарэнне ў трэццяй краіне, у нашым выпадку - у Лівоніі. Да таго ж, гэтая гісторыя з інтрыгамі і падманам тычыцца гандлёвай карпарацыі, а купцы ўсіх краін, што вандруюць з краіны ў краіну, заўжды вылучаюцца знешне.

Тым не менш, гэты асобны выпадак правакуе развагі пра пэўнае падабенства на вонкавым і штодзённым узроўнях жыхароў Русі Вялікага Княства Літоўскага ды Маскоўскай дзяржавы. Мы таксама бачым, як рэгіянальная адміністрацыя ВКЛ аказвала прававую дапамогу сваім грамадзянам па-за межамі краіны, бо віцебскі намеснік заяўляў рыжскім уладам: