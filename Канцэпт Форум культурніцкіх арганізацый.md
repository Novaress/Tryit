
ТЛУМАЧЭННІ
Гэтая ідэя паўстала з абмеркавання ідэі Сойма культурніцкіх арганізацый. У выніку працы стала зразумела, што розныя актары культурнага поля зацікаўленыя ў існаванні пляцоўкі для супольнага абмеркавання праблем і можа быць нават для супольнага дзеяння, але не гатовыя да арганізацыі сур'ёзнай і фармальнай структуры, чые мэты і магчымасці не зусім зразумелыя. 
Таму ўзнікла ідэя засяродзіцца на ідэі пляцоўкі для дыскусій і сінхранізацыі.

МЭТА
Мэта ініцыятывы - стварыць камфортную пляцоўку, дзе культурніцкія арганізацыі сінхранізавалі б сваю дзейнасць:
- дзяліліся праблемамі і хваліліся поспехамі;
- распавядалі пра планы і мары;
- крытыкавалі і хвалілі б адно аднога;
- выяўлялі і прапрацоўвалі супольныя праблемы і выклікі;
-  прыдумвалі б супольныя праекты.

СУТНАСЦЬ І ПРЫНЦЫПЫ
Ад канферэнцый і форумаў, якія час ад часу праводзяцца ў беларускай культурнай прасторы гэтая ініцыятыва будзе адрознівацца 4 рэчамі:
- рэгулярнасць. Сустрэчы на пляцоўцы мусяць адбывацца рэгулярна, па загадзя абмеркаваным плане, а вынікі дзейнасці пляцоўкі мусяць быць дасяжныя ўсім удзельнікам онлайн, каб у прамежках паміж сустрэчамі можна было працягваць працу і абмеркаванне.
- асэнсаваны ўдзел. Арганізацыі, якія ўваходзяць у кола пагаджаюцца на рэгулярны ўдзел у сустрэчах і  супольную працу.
- "парушэнне межаў". Важны прынцып такіх сустрэч - магчымасць задаваць прамыя і складныя пытанні, гаварыць пра поспехі і паразы адно аднога, крытыкаваць і хваліць, разбіраць памылкі. Гэтая дзейнасць мусіць быць абмежаваная стргоімі рамкамі і кантралявацца фасілітарам.
- самакіраванне. Пляцоўка кіруецца і фінансуецца самімі ўдзельнікамі.


НАЗВА
Ёсць прапанова назваць такую пляцоўку словам "Форум". Але назва яшчэ можа абмяркоўвацца. Важна, каб назва адлюстроўвала, тое, што пляцоўка з'яўляецца месцам рэгулярных сустрэчы і што гэта аб'яднанне канкрэтных актараў. "Клуб", "Кола".


АПІСАННЕ ДЗЕЙНАСЦІ
Тое, як будзе функцыянаваць пляцоўка і які бок дзейнасці будзе больш цікавы для ўдзельнікаў, залежыць толькі ад удзельнікаў і будзе карэктавацца ў працэсе. Таму тут я проста акрэслю нейкі вобраз, які мне бачыцца, калі мы гаворым пра Форум.

У Форуме могуць удзельнічаць прадстаўнікі розных культурніцкіх арганізацый. За далучэнне новай арганізацыі галасуюць дзейсныя сябры кола.
Сустрэчы форума адбываюцца рэгулярна. Напрыклад, раз на паўгады. Афлайн. Раз на тры месяцы можа адбывацца нейкая міні-сустрэча онлайн.

Афлайн сустрэча разбіваецца на некалькі блокаў і ў ідэале доўжыцца 2 дні. Блокі, якія могуць быць на форуме:

- сінхранізацыя. Арганізацыі па чарзе распавядаюць пра свае поспехі і паразы за апошнія паўгады;
- "рынг". Арганізацыі па чарзе крытыкуюць і хваляць кожную з арганізацый за сталом. Трэба абавязкова прыдумаць і тое і тое. У практыцы медыятараў ёсць методыкі для арганізацыі такіх сустрэч.
- агульная mind map. Арганізацыі па чарзе дзеляцца сваімі планамі марамі тых праектаў, якія яны хацелі б рэалізаваць. Усё гэта накладаецца на вялікую дошку для разумення куды рухаецца сфера і якія нішы застаюцца незакрытыя.
-  дыскусіі. Нехта з удзельнікаў заяўляе тэму, робіць прэзетацыю і пасля ідзе  дыскусія. Абмякроўваюцца праблемы, супольныя выклікі, прапановы па развіцці самога форума. Высутпаў можа быць некалькі.

Гэта тое, што першае прыходзіць да галавы. Могуць і быць іншыя фарматы: дыскусіі паміж канкрэтнымі арганізацыямі наконт спрэчнага пытання, мазгавы штурм для прыдумвання нейкага канкрэтнага супольнага праекта і шмат што яшчэ.


З ЧАГО ПАЧАЦЬ
Для таго, каб пачаць трэба сфармуляваць базавыя правілы працы форума (яны будуць мяняцца ў працэсе) і сабраць першы форум. 

І тут ёсць развілка. Можа сабрацца на кастрычніцукую сустрэчу, каб абмеркаваць і прыняць гэтыя правілы (магчыма гэта будуць правілы для нейкай зусім іншай ідэі). Альбо даверыць фармулёку першасных правілаў цяперашнім менеджарам, якія арганізуюць працэс і ў кастрычніку сабрацца ўжо на першы пробны Форум, паспрабаваць, і пасля ўжо рэдавагаць правілы.

[[Сойм Форум Кулуары]]
