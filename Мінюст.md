Канфлікт вакол Беларускага Хаба ў Варшаве паказаў адну вялікую праблему - мы не разумеем хто кіруе важнымі для беларусаў арнізацыямі. За апошнія 3 гады ў нас прырасло процьма розных арганізацый, шмат якія з іх сталі выконваць для нас нейкія важныя задачы. Кульруныя месцы, цэнтры падтрымкі, каляпалітычныя пляцоўкі, адукацыйныя прасторы і гэтак далей.

Сумарна гэтыя арганізацыі ўжо не проста прыемныя для нас, яны нам патрэбныя. А мы зусім не разумеем які афіцыйны статус яны маюць і фармальна з'яўляецца іх кіраўнікамі. 

Не тое каб мне, заходзячы ў аплікацыю "Новай Беларусі" паглядзець мапку бізнэсаў, ці ў Цэнтр Салідарнасці набыць кнігу, было важа якая ў іх арганізацыйная форма, хто ўваходзіць у праўленне і якая працэдура змены кіраўніцтва. Але як аказаваецца, у нейкі момант гэта бывае вельмі істотна.

Падаецца, прыйшоў час пагаварыць пра нейкую агульную структуру, якая б маніторыла гэтае пытанне, кансультавала, выяўляла рызыкоўныя зоны і папярэджвала пра іх. Такі сабе "Мінюст Новай Беларусі" на мінімалках.

Зразумела, што ў такой структуры не будзе ніякіх правоў кагосьці да чагосьці прымушаць і нешта рэгістраваць, але выглядае, што і без гэтага работу ў падобнай ініцыятывы можа быць багата.

Што можа рабіць такі "Мініюст"

- маніторынг і вядзенне базы дадзеных беларускіх арганізацый: арганізацыйная форма, кіраўнічы склад. Ясна, што не ўсе гэтыя звесткі будуць дасяжныя, але прынамсі будзе зразумелая агульная ўстойлівасць сістэмы.
  
- кансультацыі па рэгістрацыі новых стуктур і па паляпшэнні старых. Навязлівыя прапановы такіх кансультацый) Канкрэтна пад гэту задачу нейкая ініцыятыва мусіла быць створаная яшчэ ў 2020 годзе.
  
  - выданне зорачак і афіцыйных сардэчак арганізацыям з найбольш устойлівай структурай.

  - медыяцыя канфліктных сітуацый.

Самым топавым рашэннем было б, як мне падаецца, адкрыццё нейкага інкубатара - месца, дзе беларускія ініцыятывы маглі б атрымаць прапіску да моманту афіцыйнага афармлення. Але гэта ўжо больш складаная задача.


Праблема (але ў той жа час і шанец) для гэтай справы ў тым, што ніхто такі "Мініюст" не можа прызначыць. Нехта мусіць набрацца нахабства і ўзваліць на сябе гэту задачу. 

Але я думаю, што ў нас ёсць структуры, якія вельмі блізкія да гэтага поля. Напрыклад, пры Каардынацыйнай Радзе такі "Мініюст" глядзеўся б вельмі дарэчы)


[[ідэі для банка ідэй]]






