І яшчэ крыху думак пасля 9 мая.

Гэта важная дата. Яна была створаная дзяржавай у 1960-ыя гады і да сённяшняга дня застаецца збольшага датай за якую адказная дзярж машына, таму яе хочацца назваць штучнай. Але відавочна, што яе ёсць патэнцыял у тое, каб перарасці сістэму і стаць самастойнай.

Зразумела, чаму 9 мая стала жывым святам у 1960-ых - сустракаліся нестарыя яшчэ ветэраны і рабілі "двіж". Пасля ветеранаў станавілася менш, менш "двіжу", але тут падключылася якраз павага да старасці і рэдкасці і нейкі жывы стрыжань заставаўся, нягледзячы на ўсё больш бессэнсоўныя парады.

Цяпер ветэранаў ужо амаль няма. У любым разе недастакова, каб рабіць свята.

Усе гэтыя аўтапрабегі, танцы на пілонах і іншыя дзіўныя актыўнасці на 9 мая якраз спрабуюць вярнуць тую згубленую эмоцыю. Але не атрымоўваецца зусім.

І вось тут выходзіць цікавая развілка. З аднаго боку, вялікая аддаленасць той падзеі + неадэкватнасць дзярж. сістэмы нібыта цалкам нішчаць сутнасць гэтага свята. А падзеі 2020 і 2021 года нанеслі проста сакрушальны ўдар гэтай ідэалагеме.  

Тут важна падрэсліць, што вядзецца  не пра саму дату, бо яна ўпісаная ў сусветную гісторыю як да яе не стаўся, а менавіта свята - неаходнасць (унутраная) выдзяляць цэлы дзень і вялікі аб'ём рэсурсаў на ўшанаванне.

Але з іншага боку, менавіта ў сітуацыі канфлікта, у грамадстве актывізаваліся заклікі і спробы забраць гэту дату ў дзяржавы.

І небезпадстаўныя. Бо ў 9 мая ёсць свой магунты накоплены патэнцыял. Гэта дзень, калі тысячы людзей так ці інакш гавораць і супольна пераасэнсоўваюць сваё гістарычнае мінулае. І не трэба думаць, што такую нагоду лёгка арганізаваць. Гэта вынік вельмі доўгага працэса, прывыкання, фармавання традыцый, які нельга паўтарыць за пару год.

Падобны патэнцыя у нас мае толькі 25 сакавіка, дата, якая нягледзячы на самыя неверагодныя павароты гісторыі адзначаецца тысячамі беларусаў ужо больш за 100 год.

Вось менавта так - 25 сакавіка і 9 мая. Вельмі розныя даты, але з пазіцыі навукі "святалогіі" (ці ёсць такая?) маюць блізкі энэргетычны маштаб у межах Беларусі. Бо ў іх шмат укладзена.

І цяпер такі час (бліжэйшыя пару год), калі вырашыцца, ці пачнецца дэградацыя і заняпад гэтага свята, ці наадварот атрымае новы імпульс і нейкае новае жыццё ў Новай Беларусі.

Магчыма, як ўся беларуская нацыя, 9 мая чакае вызвалення ад дзяржаўнай сістэмы, каб пачаль жыць сваім жыццём і напаўняцца актуальным сэнсам. А можа, наадварот, гэта скарыстаная тара, якая ўжо не спатрэбіцца.

Цікава будзе паназіраць.

[[@ святазнаўства]]
