
 Дзіўна слухаць бясконцыя абмеркаванні пра 7 тыс. прагаласаваўшых за КР. Гэта крыўдная лічба, канешне, але калі разабрацца, то на што яна ўплывае? Што змянілася, каб было 70 тыс.? 

Галоўная праблема КР, што ніхто не разумее, чым будзе займацца гэтае аб'яднанне і па якіх механізмах. І ні 70 тысяч прагаласаваўшчых, ні 700 тысяч на гэтае пытанне не адказалі б.
 
 Бо праблема дзейнасці тупіковая:  КР і не можа нічога ствараць. Зрэшты, як парламенцкае па форме ўтварэнне, КР і не мусіць нічога ствараць. Парламент - гэта не тое месца, дзе нешта ствараюць. Гэта месца, дзе размяркоўваюць ужо сабраныя актывы дзяржавы і кантралююць тых, хто стварае (найперш урад).

Менавіта таму ў нармальных парламентах так шмат часу займае барацьба вакол рэгламентаў унутраных працэдур і правілаў галасавання. Бо ад гэтага залежыць.

КР няма чаго размяркоўваць і няма каго кантраляваць. І дыскусіі КР вакол унутраных працэдур таксама раздражняюць. Бо працэдуры там будуюцца такія як у нармальных парламентах, для будучага правільнага галасавання. Але калі дзяліць няма чаго, то нашто гэта ўсё?

Мне падаецца, што вялікая пастка для КР - спрабаваць стаць парламентам па сутнасці. Бо няма базы. А адзінае выйсце, якое я бачу - паспрабаваць стаць сапраўднай Каардынацыйнай Радай, месцам каардынацыі карысных беларускіх ініцыятыў і праектаў. 

Падставы для гэтага ёсць. У КР увайшлі кіраўнікі і прадстаўнікі шматлікіх рэальных беларускіх ініцыятыў па ўсім свеце, у некаторых спісаў у праграмах былі цалкам сабе цікавыя і амбітныя праекты для рэалізацыі. Пытанне толькі ў тым, як КР можа быць карысная гэтым актывам.

І гэта вялікі выклік, бо каб даць на яго адказ КР мусіць перастаць спрабаваць быць парламентам, а выдумваць нейкія іншыя падыходы.

Калі атрымаецца даць адказ, то на наступным выбарах прагаласуе значна больш за 7 тысяч.




#публіцыстыкаФБ
