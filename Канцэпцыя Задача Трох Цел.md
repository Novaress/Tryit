
ДВА БАЗАВЫЯ ПУНКТЫ НА ПАЧАТАК
1
Прыведзеная ніжэй ідэя трымаецца на цвёрдым перакананні таго, што беларусы мусяць будаваць моцную і актуальную свайму часу нацыю, якая ў ХХІ ст. мусіць даць нешта агульначалавечай супольнасці. Беларусы мусяць быць самадастатковыя, цікавыя і карысныя.

Задачы гэтыя цяпер, магчыма, выглядаюць футурыстычна, але без іх абазначэння няма сэнсу рухацца далей. 

2
Спробы прапанаваць агульнанацыянальную стратэгію развіцця звычайна ўпіраюцца ў процьму праблем, якія пераўвараюць любыя стратэгіі ў туман нявызначанасці.
Я выказваю гіпотэзу, што прарвацца праз гэты туман можна вызначыўшы дзве магістртальныя задачы, праца над якімі ў любым выпадку будзе весці нас да развіцця і росту:
- амбітныя праекты. Беларусы мусяць навучыцца і пачаць запускаць амбітыня і заўважныя на сустветным узроўні праекты. Няважна ў якіх сферах: палітыка, культура, эканоміка. Трэба сфакусавацца на справах, якія большыя за нас.
- супольнасць. Развіваць беларускія праекты мусіць супольнасць. Не асобныя супергероі, не грантадаўцы, не ўрады іншых краін. Базай для ўсіх зменаў і дасягненняў мусяць быць супольнасці інвестараў, якія ўкладаюцца і прымаюць рашэнні. Але каб такія супольнасці паўсталі іх трэба прыдумаць і запусціць. 

3
Пытанне, як пачаць працаваць з двума гэтымі задачамі застаецца адкрытым. Розныя грамадскія і палітычныя дзеячы агучвалі падобныя ідэі, але ніхто пакуль што не прапанаваў канкрэтных механізмаў. 
Я маю прапанову і натхненне разіваць гэту прапанову.



Прыведзеная ніжэй праграма не дае практычных адказаў і не вядзе нейкай адной канкрэтнай мэты, але яна можа стаць вельмі эфектыўным інструментам для рэалізацыі самых розных праектаў.

Стварэння і рэалізацыя амбітных праектаў - гэта дзейнасць на якую сфакусаваная ўся сучасная бізнэс-супольнасці. Таму выглядае лагічным, што ў рэалізацыі пастаўленай задачы (пра амбітнасць) ёсць сэнс скарыстацца скарыстацца напрацоўкамі ІТ-індустрыі.

Што трэба для таго, каб запусціць стартап? Дастатковыя рэсурсы, добрая ідэя, правільны выканаўца.

Класічны шлях з'яўлення новага стартапа ў грамадскай сферы: аднекуль узнікае ініцыятар, які сам сабе прыдумляе ідэю, сам набірае неабходны пул кампетэнцый і сам шукае рэсурсы. Грамадства дапамагае ў гэтым працэсе толькі на ўзроўні рэсурсаў (навучальныя праграмы па атрыманні грантаў і часам самі гранты) і на ўзроўні атрымання некаторых кампетэнцый (навучанні лідэраў).

Такая ж сістэма і ў бізнэсе. Яна натуральная, дастаткова эфектыўная і добра адпрацаваная.

Але яе эфектыўнасць зусім недастакова для развіцця беларускай супольнасці цяпер. Мы існуем у сітуацыі экзістынцыйнага выкліку. Нам трэба хутка засноўваць эфектыўныя арганізацыі і рэагаваць на маштабныя праблемы, каб не згубіцца.

Ёсць вялікая верагоднасць, што толькі лібіруючы грантавыя праграмы і ладзячы адукацыйныя курсы лідэраў, мы марудна, але непазбежна будзем спаўзаць у поле незаўважнай і слабой эмігранцкай супольнасці, якая слаба будзе ўплываць на працэсы навонкі.

Як мне падаецца, галоўная праблема класічнага шляху развіцця праектаў у тым, што на ініцыятара, які хоча запусціць канкрэтны праект кладзецца задача і прыдумвання ідэі і арганізацыі працэсаў і пошуку і рэсурсаў і набору кампетэнцый. Сыходзячы з гэтага адэкватны ініцыятар проста не будзе ставіць перад сабой вялікіх амбітных задач. 

І выйсці з гэтай праблемы можна праз стварэнне супольнасцю якасных інструментаў, якія дапамагалі б ініцыятару запускаць праекты адразу накіраваная на высокія мэты.

Але што такое падтрымка супольнасці? Асабіва прафесійная. Вось пранова, як гэта можна паспрабаваць рэалізаваць.

Звычайна праца з усімі трыма кампанентамі (рэсурсы, ідэі, выканаўцы) кладзецца да аднаго ініцыятара. А што калі ад імя супольнасці запусціць распрацоўку эфектыўных інструментаў па кожным з гэтых кампанентаў?

РЭСУРСЫ
Лічыцца, што самы просты кампанент. Рэсурсы заўсёды дзесьці ёсць.
Задача ў гэтым полі 2:
- каб супольнасць заўсёды мела рэгулярныя рэсурсы на развіццё карысных праектаў;
- каб частка рэсурсаў паступала наўпрост ад беларускай супольнасці, як умоўны "добраахвотны падатак".

Другі пункт варта разгартуць: грошы ад супольнасці важныя па 2 прычыных. Па-першае, гэта пастаяння плынь рэсурсаў (хай сабе і невялікіх) на якую можна разлічваць амаль што пры любой сітуацыі і зыходзячы з гэтага будуваць далёкія планы. Па-другое (і гэта галоўнае), грошы даюць людзяма права голаса і прыняцца рашэнняў. А менавіта прыняцце рашэнняў па агульных пытаннях фармуе доўгатэрміновую супольнасць.

У прынцыпе, на гэтым полі зроблена нямала: 
- беларуская супольнасць мае прафесіяналаў, якія ўмеюць працаваў з буйнымі сусветнымі грантамі;
- беларусы прывыклі працаваць з краўндфандынгам і гэта працуе;
- у сферы "добраахвотнага падатаку" эксперыментуе праект Новай Беларусі "Будуй Сваё";
- з іншага боку ў той жа сферы эксперыментуе мой праект "Магістраты".

Зараз з'яўляюцца і іншыя формы аб'ядання беларускіх інвестараў, у тым ліку і буйных. Ёсць нават спробы інвеставання ў камерцыйныя культурніцкія праекты з атрыманнем прыбытку.

Але менавіта наяўнасць практычных кейсаў паказвае, што "Рэсурсы" - гэта няпаханае поле работы. Трэба аналізаваць наяўны вопыт, шукаць варыятны больш эфектыўнай дзейнесці ў грантавай сферы, спрабаваць розныя варыянты супрацы з бізнэсам. 
І канешне, прапагандаваць і развіваць фармат нізавога "добраахвотнага падатаку".

Было б вельмі добра, каб з'явілася супольнасць, ці прафесійны офіс, які б сістэмна займаўся развіццё прасторы "Рэсурсы".

ІДЭІ
Існуе распаўсюджанае меркаванне, што ідэі няважныя. Важныя людзі, якія гэтыя ідэі рэалізуюць. 
Гэта і так і не так. Людзі відавочна важнейшыя за ідэі. А ў бізнэсе, дзе ва ўсіх адна зразумелая мэта (прыбытак) ідэі - гэта агулам проста працоўны інструмент.
Але ў нашай сітуацыі гэта не так. Развіваючы супольнасць, мы не мае настолькі відавочнай задачы, як грошы. Якраз грошы - гэта толькі інструмент. 
Гэта прыводзіць да таго, што ў нашай прасторы ўжо некалькі год назіраецца моцны крызіс ідэй. Які глабальных ідэй (хто мы і куды мы ідзем), так і ідэй канкрэтных праектаў, якія былі б карысныя нашай сферы.
Ну нас няма ні сінктэнк платформ, ні вялікі прастораў абмеркавання і пітчынгу какнрэтных праектаў.
Гэта поле існуе толькі на ўзроўні канкрэтных арганізацый і ўнутры іх. Таму вельмі патрэбная прапрацоўка гэтага поля і запуск ініцыятыў, якія пачалі б глыбока і сістэмна "Думаць Беларусі" і збіраць "Банк Ідэй" для Беларусі цяперашняй.
Але калі такія прасторы паўтсануць і пачнуць накапліваць матэрыял, то там будуць нараджацца ідэі рэалістычных, але напраўду амбітных праектаў, які будуць карысныя для супольнай справы.

ВЫКАНАЎЦЫ
Гэта самае складанае поле.
Людзі - гэта самае важнае. 
Працай з прафесіяналамі займаецца толькі шэраг адукацыйных праектаў у фармаце падрыхтоўкі "лідэраў". Але з існуючымі лідэрамі ніхто сістэма не працуе. 
Няма аналізу і вядзенне картатэкі менеджэраў, няма медыйнай працы з вобразам менеджара, як самай важнай прафесіі для сучаснай Беларусі, няма супольнасцяў менеджараў, якія падтрымілівалі б адно аднога.
Глабальна вельмі трэба зрабіць так, каб менеджарская праца на беларскую спарва мела зразумелыя абрысы і перспектывы кар'ерана развіцця. Каб гэта было прэстыжна і заўважна.
Адным наскокам такое не сфармуеш, таму працаваць у гэтым кірунку трэба сістэмна.

Вось жа, ёсць 3 полі па кожным з якіх мусіць працаваць асобная каманда. Калі на кожным полі паўстануць эфектыўныя інструменты, збіраць якасныя праекты стане прасцей і самае галоўнае - стане зразумела ў які кірунак трэба збіраць праекты. Бо супраца вялікай колькасці людзей натуральным чынам сфармуе кірунак развіцця.

"Задача Трох Цел" ставіць амбітную, нетрывіяльную, але ў перспектыве рэалістычную задачу. Зразумела што і для чаго трэба стварыць і прысутнічае вялікая надзея ў будучыні ўсе створаныя інстументы спатрэбяцца супольнасці для дасягнення вынікаў.

ХТО ЎСЁ ГЭТА МУСІЦЬ РАБІЦЬ
Я пакуль што ня ведаю. Прапанаваная вышэй гіпотэза можа быць проста апублікаваная і магчыма некаторыя яе элементы будуць рабіць разрозненыя актары.
З іншага боку можна ўявіць цэнтралізаваную закрытую супольнасць, якая метадычна запускае інструмент за інструментам, тэсціруе, правярае, перафарматоўвае і ў канцы атрымлівае канструкцыю з дапамонай якой можа рэалізоўваць самыя вялікія справы. І пачынае гэта рабіць. 
А можа быць нешта сярэдняе ў выглядзе клуба, дзе зацікаўленыя актары рэгулярна збіраюцца і абмяркоўваюць як невялікім высілкамі можна зрушыць той ці іншы карысны праект.