
[[Белая кніга ММ]]

Добры дзень!

Мяне завуць Цімох Акудовіч. Я гісторык і грамадскі актывіст. 3 гады назад я зразумеў, што асоўная слабасць сучаснай беларускай супольнасць у няздатнасці да сістэмнай самаарганізацыі. І вырашыў паспрабаваць зрушыць нешта ў гэтым кірунку. 2,5 гады назад пры падтрымцы Беларускай Рады Культуры я запусціў праект "Беларускія Магістраты", дзе спрабую развіваць беларускую супольнасць "добраахвотных падаткаплатнікаў".

За гэты час у мяне атрымалася рэалізаваць некалькі праектаў у гэтым кірунку, запусціць некалькі супольнасцяў інвестараў і падвесці тэарэтычную аснову да сваёй справы (маю заганную схільнасць да тэарэтызавання).

Але на дадзены момант я разумею, што рухацца далей эфектыўна без фінансавай падтрымкі зацікаўленых беларусаў не атрымаецца. Таму я вырашыў паспрабаваць сабраць Магістрат для Магістрата, каб паставіць дзейнасць ініцыятывы на рэгулярныя рэйкі.

І гэты тэкст - запрашэнне далучыцца да тагога магістрата!

У прынцыпе прыватныя інвестары - гэта самы правільны і адзіны магчымы варыянт развіцця Магістратаў. Сама сутнасць ініцыятывы заключаецца ў тым, што беларусы самі мусяць фундаваць справы, якія яны лічаць карыснымі. Не на 100%, але базу праекта мусяць закрываць грамадзяне.

Бо супольнасць інвестараў дае самае важнае:
- упэўненасць у заўтрашнім дні і магчымасць планаваць на далёкую перспектыву;
- зваротную сувязь ад зацікаўленых людзей і агульнае разуменне, што праект робіць нешта сапраўды патрэбнае;
- устойлівасць самой ініцыятывы, бо пры сыходзе аднаго менеджара, супольнсць можа выбраць іншага.

Гэты дакумент скаладаецца з наступных частак:







