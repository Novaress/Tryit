
[[@ літвінізм]]

У літоўскім парламенце сёння праходзіць дыскусія вакол тэмы "беларускага літвінізма". Слова, якое яшчэ паўгады назад нават тэрмінам прыстойным не лічылася цяпер сур'ёзна абмяркоўваецца на вышэйшым узроўні. 

Відавочна, што прычынай такой занепакоенасці стаў мэсэдж "Вільня наша", які размыта і неканкрэтна, але прамовілі цягам года Аляксандр Лукашэнка, Зянон Пазняк і нейкі ананімны беларус у адным віленскім бары. 

І праблема гэтая відавочна надуманая і актуальная толькі ўнутры беларускага грамадства, але маем што маем. Вырашыў з гэтай нагоды падзяліцца некалькімі думкамі, якія, я спадзяюся, могуць паспрыяць больш адэкватнай і канструктыўнай дыскуісіі ў гэтай справе.


1) Монаэтнічная Вільня - не Вільня. Гэты горад губляе ўвесь свой гістарычны сэнс і гістарычную перспектыву, калі становіцца аднамоўным і аднакультурным. Вільня ўзнікла з узаемадзення Літвы і Русі, пасля прырасла польскай культурнай прасторай, якую прыцягнуцла сама Літва, а пасля дапоўнілася вельмі важным і значным яўрэскім элементам. Каштоўнасць Вільні якраз у гэтым супольным напаўненні.
   
2) Вільня цяпер належыць літоўцам. У гэтым ёсць столькі ж гістарычнай несправядлівасці колькі гістарычнай справядлівасці. Калі б Вільня належыла палякам, ці беларусам, то сітуацыя са справядлівасцю-несправядлівасцю была б такая ж. 
   
3) Вільня - сталіца Літвы і развіваецца як культурны і эканамічны цэнтра менавіта літоўскай нацыі. Гэта канстанта. Але адначасова Літва, як гаспадыня Вільні,  мае адказнасць у тым каб даваць прастору для развіцця і ўмацавання іншым тутэйшым культурам, якія робяць Вільню Вільняй. І гэта не пра дабрачыннасць, ці нейкую там еўрапейскую талерантрасць. Гэта пра выкарыстанне спадчыны ВКЛ, дзе Вільня была месцам сілы і магутнай энэргіі менавіта дзякуючы судакрананню Літвы і Русі. Гэту сілу трэба развіваць і цяпер. І я разумею, што пагаджацца на такое літоўцам няпроста, але так тут ёсць.
   
4) Адказнасць беларусаў, палякаў і яўрэяў у тым, каб напаўняць гэты горад сваёй культурнай энэргіяй, каб Вільня станавілася сапраўднай Вільняй. Але рабіць гэта трэба разуменнем таго, што Вільня выконвае функцыю сталіцы асобнай унітарнай дзяржавы. А таму з павагай і увагай. І так, гэта таксама няпроста.
   
5) Задача беларусаў у дачыненні да Вільні - вярнуць натуральную беларускую (у дадзеным кантэксце можна сказаць "русінскую") прысутнасць у Вільню, якая заўсёды была адной з важнейшых складовых частак гэтага горада. Бо гэта будзе карысна ўсім. Бо ад гэтага горад стане мацнейшым.


Падсумоўваючы.
У беларусаў ёсць натуральны і законны інтарэс да Вільні. Але праяўляецца ён мусіць у  культурным/эканамічным і палітычным напаўненні супольнай прасторы гэтага горада. Ён так і праяўляецца, калі не лавіць спецыяльна фразы асобных палітыкаў і ананімаў.

Калісьці Вільня стала сталіцай магутнай дзяржавы праз тое, што нашыя продкі, якіх ужо тады раздзялялі вельмі розныя мовы і розныя рэлігіі, змаглі дамовіцца накіраваць сваю энэргію ў адно русла. І гэта зрабіла Вільню магутнейшым рэгіянальным цэнтрам.

Падаецца, што гэта і цяпер найлепшы прыклад і шлях развіцця падзей. Для ўсіх.


Вось жа, шырокі нацыянальны пад'ём 1990-ых гадоў, а таксама адгалоскі "жмудзінскай тэорыі" зрабілі свой уплыў на развіццё беларусай нацыянальнай гістарычнай памяці. 

Я паспрабую сфармуляваць гэта з вопыту сваёй шматгадовый працы экскурсавода. То бок з суб'ектыўных, але грунтоўных уражанняў.

Беларусы радыя адкрываць для сябе спадчыну ВКЛ. Гэта пазітыўная і вельмі натхняючая радасць сустрэчы з багатым мілулым, якое ад нас доўга хавалі. 

Ёсць канешне тыя, хто працягваюць хадзіць і нудзець пра праклятых польскіх паноў, якія беларускімі рукамі будавалі сабе палацы і замкі. Але такіх відавочная меншасць.

Спазнаючы спадчы