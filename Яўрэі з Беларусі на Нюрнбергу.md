Франсін Хірш лічыць, што ў значнай ступені для рашэння склікаць міжнародны трыбунал спрычынілася распрацоўка яшчэ напярэдадні Другой сусветнай вайны ідэі “злачынстваў супраць міра” савецкім юрыстам Аронам Трайніным. У беларускім кантэксце гэта імя малавядомае, а між тым Трайнін нарадзіўся ў Віцебску ў сям’і дробнага гандляра, і пазней у Маскве зрабіў бліскучую кар’еру. Агулам, гэта вельмі паказальна, што легальныя ідэі, якія вызначалі ўладкаванне свету пасля Другой сусветнай вайны, былі сфармуляваны габрэямі з беларускіх земляў. Што тэрмін “генацыд”, аўтарам якога быў Рафал Лемкін з-пад Ваўкавыска, што “злачынствы супраць міра”, аўтарам якога быў Арон Трайнін з Віцебска. Цікава, што працы адзін другога абодва юрысты ведалі і крытыкавалі. Трайнін актыўна рапрацоўцаў і прапагандаваў ідэю, што злачынсты нацыстаў супраць савецкага народу настолькі пераўзыходзяць звыклыя нормы крымінальнага права, што павінен быць праведзены міжнародны суд з абвінавачваннем у развязванні вайны, а асноўныя выканаўцы павінны панесці за гэта асабістую крымінальную адказнасць. З цяжкасцямі і непаразуменнямі, але менавіта гэта канцэпцыя ўрэшце перамагла і лягла ў аснову Нюрнбергскага трыбунала.

Але галоўнай фігурай сярод сведкаў стаў габрэйскі паэт Аўром Суцкевер, малавядомы ў беларускім кантэксце, хоць нарадзіўся ў сям’і смаргонскіх равінаў. Жыццё яго было звязаным з Вільняй, дзе ён вучыўся ва ўніверсітэце Стэфана Баторыя, супрацоўнічаў з ІВО, пісаў потым успаміны пра Мойшэ Кульбака. Наванароджанага сына Суцкевера забілі на вачах яго жонкі, сам ён выратаваўся, паколькі перабраўся ў партызанскі атрад, які дзейнічаў у ваколіцах Нарачы. Безумоўна, асабісты трагічны досвед і непадкрэсленая эмацыйнасць, а таксама ўменне афармляць свае думкі шмат у чым паўплывалі на эфект выступу Суцкевера. Ён так апісваў пагром у Вільні: “Ручьи крови лились вниз по улице, как будто бы сверху шел красный дождь». Па меркаванню Хірш, “Суцкевер, еврей и партизан, на этом этапе процесса сыграл важную роль для советского обвинения. Благодаря его показаниям советская сторона могла включить историю уничтожения евреев в более общий нарратив о немецких преступлениях против человечности и перенесенных во время войны страданиях всего советского народа на оккупированных территориях».

[[@ законнікіміралюбцы]]
[[@ бабілон]]

#гісторыя