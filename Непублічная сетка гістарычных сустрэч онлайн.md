 

Ідэя: БІПГ стварае і забяспечвае працу гістарычнага інтэрнэт рэсурса/інтэрактыўнай платформы, да якой могуць далучацца зацікаўленыя людзі як з Беларусі, так і па-за яе межамі. Платформа прапануе рэгулярныя вэбінары і лекцыі па розных гістарычных тэмах.
  

Мэта: Падвысіць доступнасць для беларускай супольнасці экспертнай гістарычнай інфармацыі, не абцяжаранай дзяржаўнымі ідэалагічнымі ўстаноўкамі і спрыяльнай захаванню беларускай ідэнтычнасці, праз стварэнне онлайн платформы інтэрактыўных лекцый і вэбінараў.
  

Задачы:

1. Высветліць патрэбы / запыт на гістарычную інфармацыю у розных групах беларускай супольнасці.

Як зрабіць: 
скласці кароткі тлумачальны зварот пра ініцыятыву і прыкладны спіс гістарычных тэмаў/напрамкаў, у якіх беларускія суполкі могуць быть зацікаўлены і якія БІПГ можа прапанаваць.  Спіс павінен быць адкрыты, каб можна было дадаваць тэмы, не пазначаныя намі. Звярнуцца да НДА, іншых недзяржаўных арганізацый і ініцыятываў, якія маюць свае мэтавыя групы і праз іх сабраць інфармацыю пра тэмы і напрамкі сустрэч (лекцый і вэбінараў);
  

2. На падставе аналіза патрэбаў:

-  сябрам БІПГ падрыхтаваць лекцыі і вэбінары, тэмы якіх уваходзяць у іх прафесійныя кампетэнцыі;

- вызначыць спіс тэм, па якіх БІПГ не хапае спецыялістаў, знайсці такіх спецялістаў і запрасіць іх да удзелу ў праекте;

- распрацаваць напрамкі для розных мэтавых груп: жаночыя ініцыятывы, сталыя людзі, маладзевыя ініцыятывы і г.д. 
  

3. Разам з дасведчанымі НДА і ініцыятывамі, а таксама пры дапамозе ІТ-спецыялістаў распрацаваць пратаколы бяспекі для удзелу ў праекце;
  

4. Стварыць онлайн рэсурс і распачаць працу;
  

5. Рабіць рэгулярны маніторынг працы платформы праз атрыманне зваротнай сувязі ад удзельнікаў.

  
Спачатку мае сэнс для ўжо існуючых груп, якія цікавяцца аднолькавымі тэмамі, у мэтах бяспекі рабіць сустрэчы асобна. Каб адна група не ведала пра другую. Далей цягам атрымання досвіду і адпрацоўкі бяспечных фарматаў можна аб’ядноўваць групы, або дадаваць у іх новых людзей.

**

Вітаю! 

Пра непублічныя сустрэчы.

Мне падаецца, што ўсё ок апроч аднога. Нашто там патрэбная нейкая платформа? Асноўная задача - каб жывыя гісторыкі гаварылі з жывымі людзьмі ў Беларусі. І каб была прадуктыўная даверлівая атмасфера. Таму хутчэй патрэбна камунікатыўная сетка, чым нейкая платформа.

Таму я б памяняў апісанне ідэі.

Ідэя: БІПГ стварае і забяспечвае працу сеткі закрытых гурткоў у Беларусі для якіх арганізуе лекцыі па гісторыі Беларусі і сустрэчы беларусаў з вядомымі гісторыкамі онлайн. Асноўныя аўдыторыі 2 - дарослыя і студэнты. 

І я б дадаў нешта пра перспектывы.

На дадзены момант БІПГ мае выхад на 3 супольнасці, якія агучылі патрэбу ў закрытых гістарычных сустрэчах. Цягам года плануецца навязаць кантакт яшчэ з 10 такімі супольнасцямі і праводзіць па 15 лекцый і сустрэч  у месяц. Запатрабаванасць на гэта ёсць.

Нешта такое

[[Канцэпцыі праектаў БІПГ]]
