Вітаю, Сцяпан! Выбачаюся, што заўсёды адказваю запознена. 

Зараз адклаў, бо хацеў грунтоўней адказаць.

Я, калі запрашаў свайго прыяцеля, то моцна перад ім выбачаўся, што турбую. Мне было няёмка запрашаць, бо я сам не дужа хацеў выказвацца. Таму і не бачу сэнсу са свайго боку далей кагосьці запрашаць. Я буду так запрашаць, што людзі будуць адмаўляцца.

Зараз паспрабую разабрацца, чаму мне няёмка. Агулам твая ідэя, калі ты яе агучыў на сустрэчы мне вельмі спадабалася. Трэба гаварыць з людзьмі з таго боку. Шукаць агульныя пункты паразумення. Гэта вельмі важна! Але цяперашні фармат флэшмоба недзе мае пэўныя хібы, якія не дазвалюяць яму разгарнуцца. Я ня ведаю дакладна якія, але выкажу сваё меркаванне:

1. Бяспека і камфорт. Калі ты наўпрост выклікаеш людзей на размову ў прываце, тады людзі расказваюць пра сваё бачанне будучыні. І з таго боку і з іншага расказваюць. І гэта добра. Але публічны флэшмоб, дзе трэба выказвацца да свайго імя ламае адчуванне гэтага камфорту. Грунтоўная гутарка становіцца палітычнай акцыяй. 
2. Цяперашнія рамкі флэшмоба вельмі шырокія. Атрымліваецца зборнік лірычных эсэ пра будучыню Беларусі. Але з палітычнай афарбоўкай. І гэта магло б быць драйверам акцыі, але цяпер хутчэй цягне ўніз. Проста няясна пра што гаварыць. 
3. Мэта. Няясна куды гэта. Ліза пра гэта пісала. Калі гэта палітычная акцыя, то чыя? Калі нешта іншае то для чаго? Ніхто ж ня ведае пра мапу Беларусі.

Мне падаецца варта падумаць не над тым, каб больш напружыцца і паклікаць яшчэ больш людзей, а над тым, каб удакладніць мэты і задачы. Каб людзі самі захацелі далучыцца.

Але я магу памыляцца) Проста не дужа знаюся на публічных, палітычных акцыях. Мне прасцей, калі больш практычныя задачы.



