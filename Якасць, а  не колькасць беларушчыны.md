Тэрмін "ідэнтычнасць" вельмі складаны і ў сучасным свеце мае шмат інтэрпрэтацый, але мне падаецца, што калі мы гаворым пра нацыянальную індэнтычнасць і яе развіццё, то 
скарыстацца адым з простых вызначэнняў: сацыяльная ідэнтычнасць - гэта сума супольных перажыванняў, якія прывязваюць нас да нейкай групы. 

Вось так, "беларускасць" - гэта найперш не веды і ідэалагічныя перакананні, а супольныя перажыванні. Менавіта таму ў нацыянальных ідэалогіях настолькі важныя свыяты, сімвалы і рытуалы, бо яны генеруюць вось гэтую саму эмацыйную сувязь.

Памылковае ўяўленне пра адукацыю, як пра панацэю палягае на аблудным уяўленні пра тое, што чым менш іншамоўнага будзе ў жыцці дзіцёнка, тым большым беларусам ён будзе. 

І калі мы закрыем беларушчынай самы вялікі кавалак жыцця дзіцяці (школу), то пераможам.
  
Такі падыход справядлівы, але толькі ў грамадствах, дзе "правільнай" культуры ўжо і так шмат, дзе барацьба паміж рознымі культурнымі ўплывамі ідзе нароўных. Але гэта дакладна не наш варыянт. 

Трэба прыняць за аксіёму, што нават пры самым лепшым развіцці падзей яшчэ 2-3 пакаленні беларусаў будуць у дарослым узросце рабіць выбар, ці хочуць яны быць беларускамоўнымі, ці не.  

У 18, 25, ці 30 год беларус сярэдзіны XXI ст. у нейкі момант абавязкова знойдзе сябе ў сітуацыі выбару - хоча ён ці ня хоча ўключацца ў гэтую барацьбу і станавіцца носьбітам ідэнтычнасці, якая пастаянна будзе патрабаваць ад яго напружання, дзеяння і прыняцця няпростых рашэнняў.  

У нас няма рэсурсаў, каб пазбавіць нашых дзяцей сітуацыі гэтага выбару. Мы не можам пабудаваць безальтэрнатыўную беларускамоўную прастору. Мы пакуль што не гатовыя. 

А гэта значыць, мы не мусім  абараняць наступныя пакаленні ад гэтага выбару ідэнтычнасці, мы мусім зрабіць так, каб беларусы будучыні стоячы перад выбарам, рабілі яго на карысць Беларусі.  

І тут выходзіць дзіўная сітуацыя (дапушчэнне выключна на падставе майго жыццёвага вопыту і назіранняў): максімальная беларускасць культурнага поля ў якім расло дзіцяці не абавязкова будзе гарантаваць у момант ІКС ягоны выбар на карысць беларушчыны. Можа быць цалкам наадварот. Адчуванне ахвярнасці і  жыцця ў замку, які знаходзіцца ў вечнай асадзе можа стварыць фармаваць жаданне выйсці за межы гарадскіх сцен і паглядзець як яно там звонку.   

Мне падаецца, што тут гісторыя, калі колькасць не заўсёды пераходзіць у якасць. Жаданне стаць/застацца ў беларускім полі фармуецца хутчэй сумай паасобных яркіх эмоцый (кніга, музыка, аўтарытэтны старэйшы сябар, першае каханне, супольнае падарожжа, дзіцячы стартар), чым маналітнасцю і непрабівальнасцю сценаў, якія будуюць вакол дзіцяці ягоныя бацькі.  

Карацей, можна ездзіць у беларускі садок за 10 км ад дома, пасля хадзіць у беларускую гімназію за 20 км., мець дома толькі беларускія кнігі і глядзець фільмы толькі ў беларускай агучцы, а пасля ў 25 год прыйсці да бацькоў і сказаць, што ты хочаш нарэшце пажыць жыццём нармальнага чалавека і адкрыць сваё СТО. Па-руску, відавочна.  

А можна ў 15 год патрапіць упершыню на канцэрт класнага беларускага гурта, у 17 прачытаць выпадкова Караткевіча, у 21 пафліртаваць з беларускамоўнай дзяўчынай і раптам у 25 зразумець, што ты хочаш спазнаць гэту беларускамоўную прастору знутры. Бо яна цікавая інтрыгоўная і таямнічая.  

Карацей рашэнне аб дарослай беларускасці залежыць не ад колькасці беларушчыны ў жыцці дзіцяці, а ад яе якасць. А гэтай якасці па вялікім рахунку можа быць не так шмат.   

Як як дасягнуць якасці? Падаецца, тут ёсць набор досыць простых пунктаў:  

Дзеці павінныя бачыць і адчуваць, што іх бацькам добра ў беларушчыне, што сябрам бацькоў там добра. Што яны кайфуюць ад гэтай прасторы і ім там ўтульна. А калі не зусім утульна, то дакладна важна. Толькі важна не праз дзяцей, а ім самім. Ёсць такая стандартная пазіцыя “я то ўжо ўсё, нічога не змагу, а вось ты дзіцятка будзеш у мяне беларусам, ідзі вучы купалінку”. І мне падаецца, дзеці мусяць разумець, што бацькі не выбралі за іх жыццёвы шлях і не рыхтуюць іх да беларускага змагання, як бацька сясцёр Уільямс да іх тэхнічнай кар'ёры. Што яны будуць мець свабоду выбара, калі вырастуць.  

Дзеці самі мусяць знаходзіць свае радасці ў беларускамойнай прасторы - сяброў, музыку, фільмы, прыгоды, падарожжы. Сваю радасць, а не радасць дарослых.  

Дзеці мусяць адчуваць карысць ад беларускамоўнай прасторы. Што яна дае ім карысныя навыкі, што дае перспектыву ў жыцці, што дае супольнасць, якая іх падтрымае.  

І вось тут усплывае важны момант: дзець не разумеюць карысці ад адукацыі. Адукацыя - гэта толькі слова.   

Дзеці радуюцца канкрэтным карысным навыкам, якія яны атрымліваюць: страляць з рагаткі, будаваць робатаў, пісаць апавяданні.  І тут важна, каб гэтая радасць спазнання праходзіла ў беларускай, а лепей у беларускамоўнай супольнасці. 

І вось у мяне словы "адукацыя" і "радасць спазнання" не тое што не сінонімы, а хутчэй наадварот.

А яшчэ дзеці (асабліва падлеткі) радыя бачыць куміраў - людзей, чый жыццёвы шлях яны хочуць паўтарыць. Гэта пра перспектыву.  

Ці трэба нам АДУКАЦЫЯ (школьныя планы, экзамены, нарматывы, дзяржсертыфікаты, адукацыйныя праграмы) для таго, каб даць дзецям гэтыя эмоцыі?  

Дакладна не. Больша за тое, у школе арганізаваць гэтыя эмоцыі будзе нават складаней.

  
**

Можа сюды на заканчэнне дадаць пра тое, што нам не трэба чапляцца за адукацыю, а ў усур'ёз заняцца пазашкольнай прасторай. Яна ў нас мусіць стаць сістэмнай.

