Вітаю ўсіх!

Хачу тут прапісаць канцэпцыю далейшага развіцця Нашай Візіі. Але спачатку невялікі ўступ. 

Цяперашні фармат праекта мае малыя прагляды і крыху цмяную мэту, як мне падаецца. Мне асабіста з-за гэтага заўсёды было няўтульна, хаця спікеры ў нас былі цудоўныя і тэмы добрыя.

Падазраю, што праблема была ў тым, што з аднаго боку быў фармат папярэдняга праекта дыскусійнага клуба, былі мае футурыстычныя ідэі без прывязкі да рэальнасці і мы паспрабавалі дзве гэтыя сутнасці механічна сумясціць. Ну і атрымалася не тое, не другое. Яшчэ адна праблема было ў пачатковай дыскамунікацыі: я быў перакананы, што ад нас патрабуецца медыйны прадукт, а аказалася, што гэта не абавязкова. 

Каб выбрытацца з гэтых тупікоў, як мне падаецца, трэба шырэй глянуць на місію праекта. Таму прапаную сваё бачанне.


ІДЭЯ
На ўзроўні ідэі ўсё проста: нам цяпер вельмі не хапае акрэсленай інтэлектуальнай прасторы, свайго часопіса "Культура" Гедройца. Мне падаецца, што гэта досыць аб'ектыўная патрэба. Пра недахоп інтэлектуальных дыскусій і тэкстаў казаў ужо шмат хто. Гэту нішу нібыта збіраўся закрыць "Банк Ідэй", але нешта ў іх не пайшло.

Мы можам зрабіць "Нашу Візію" такім месцам канкцэнтрацыі практычна-інтэлектуальных штудый. За мінулы сезон мы стварылі добрую базу для таго, каб зрабіць наступны крок у гэтым кірунку: прыдумалі падыходзячую назву, стварылі сайт, зрабілі першыя відэа, сабралі клуб экспертаў.

ІДЭАЛАГІЧНАЯ БАЗА
Мне вельмі хочацца, каб праект меў зрузумелую ідэйную базу. Для мяне вельмі важнымі выглядаюць 4 пункты:
- думаць Беларусь;
- гаварыць з пазіцыі цяперашняй сітуацыі. Не гаварыць пра "Беларусь Будучыні".
- практыкаарыентаванасць. Гаварыць пра тое, што можа паўплываць на працэсы, якія адкрываюцца цяпер.
- паставіць мэтай адкрываць новыя таленты. 


ФАРМАТЫ
Зыходзячы з прыведзенай вышэй мэты асноўная задача цяпер - гэта павелічэнне колькасці фарматаў дзейнасці і пошук найбольш арганічных формаў. Я накідаю тут спіс таго, што бачу я. Не ўсё гэта трэба запускаць адначасова. Гэта пра перспектыву.

Відэа
Гэта тое, што мы робім цяпер, але ў іншай прасторы і ў вальнейшым фармаце. Трэба абмяркоўваць. Мне бачыцца больш разняволеная гаварылка.
Можна абмеркаваць яшчэ чыста онлайн гутаркі.
Мне падаецца, што відэа фармат мусіць быць падсумаваннем іншых фарматаў.
Магчымы прыблізны прыклад украінскі канал Альфа: https://www.youtube.com/@ALPHAMEDIACHANNEL

Тэксты
Тэксты вельмі важныя. На сайце мусяць з'яўляцца самадастатковыя, цікавыя тэксты ад цікавых мысляроў. Такіх мысляроў трэба будзе яшчэ пашукаць, але шансы ёсць. 
Мне бачыцца, што гэта асобны важны кірунак працы на які ў перспектыве трэба знаходзіць асобныя рэсурсы. Нам патрэбны свой паўнавартасны інтэлектуальны часопіс. У ідэле раз на год можна было б нават папяровую версію друкаваць)

Адкрытыя публічныя сустрэчы
Лекцыі, выступы і дыскусіі вельмі патрэбныя. Могуць быць онлайн, могуць быць офлайн. У Варшаве мы маем магчымасць дамаўляцца на памяшканні. Спікеры тут таксама ёсць. Зрэшты, можна рабіць не толькі ў Варшаве. Пытаннем застаецца, ці трэба рабіць відэазапіс такіх сустрэч.

Закрыты клуб.
Усё тое ж што і вышэй, але можна рабіць больш нефармальна ў межах нейкай закрытай тусоўкі выбарных. Тут можна гаварыць свабадней, прапаноўваць нейкая больш нечаканыя і канкрэтныя ідэі. І аснову гэтага клуба мы ўжо маем.

Ну і ў дадатак крыху незвычайныя варыянты актыўнасцяў, якая хацелася б паспрабаваць

"Банк Ідэй"
Гэта мая асабістая мара, але яе можна зрабіць фішкай нашай візіі. Мы збіраем канцэпты важных праектаў, якія варта зрабіць для развіцця Новай Беларусі і складаем іх у адно месца і разбіваючы па катэгорыях. Туды ідуць нашыя ідэі на мільён і не толькі.

Мазгавыя штурмы
Гэта фармат трэба яшчэ абмяркоўваць, бо ён незвычайны, але мне падаецца, што ён можа спрацаваць. Сэнс у тым, каб сабраць за сталом розных людзей, паставіць перад імі праблему і прапанаваць супольна знайсці рашэнне. Такія хакатоны звычайна праводзяцца для тэхнічных задач, але я вось думаю, то варта паспрабаваць для задач гуманітарных.

"Пражарка"
Інтэрв'ю з кіраўнікамі ўжо існуючыж арганізацый пра іх стратэгічныя мэты і задачы.



ШТО ТРЭБА
Глабальна трэба фармаваць амбітную рэдкалегію. Каб шукаць людзей, генераваць тэмы і фарматы. Пры гэтым умець балансаваць на мяжы інтэлекуальнай і папсовай прасторы.

Канкрэтна трэба зразумець, што мы можам рабіць цяпер, якімі сіламі і з якімі перспектывамі.

Я са свайго боку бачу такую паслядоўнасць дзеянняў. Але гэта да абмеркавання:
Перапісаць старонку "аб праекце". Трэба амбітны маніфест.
Сабраць новы спіс тэм для дыскусій і сустрэч рознага фармата (маю тут напрацоўкі).
Паспрабаваць зняць відэа ў іншай абстаноўцы, адпрацаваўшы адну з існуючых тэм.
Прадумаць фармат публічных сустрэч і паспрабаваць зладзіць першую такую сустрэчу.
Абмеркаваць, ці можам мы пачаць замаўляць тэксты на сайт і шукаць аўтараў.


ТЭМЫ І АСОБЫ
Па-першае, нам трэба працягваць адпрацоўваць тэмы, якія мы ўжо назапасілі. Не ўсе яны мне падабаюцца, бо не падыходзяць у ідэалагічныя пункты, якія я вышэй прапісаў, але там дакладна ёсць чым працаваць з якога боку не паглядзі.

Па-другое, я думаю, што нам трэба раздвоіць фокус і апроч таго, што шукаць цікавыя тэмы, шукаць асобна цікавых спікераў з цікавымі ідэям і ўжо сыходзячы ад іх думаць пра фармат (проста онлайн пагаварыць, ці сабраць у студыі некалькі чалавек, ці лекцыю арганізаваць).

Па-трэцяе, трэба браць шырэй і дазваляць сабе як больш прыземленыя гутаркі з канкрэтнымі практыкамі, такі і боль "філасофскія" гутаркі.

Я пачынаю паціху збіраць такія тэмы і цікавых асобаў. Тут накідаю некалькі для прыкладу.

Тэмы
Нядаўна падумаў, што мне цікава было б абмеркаваць такія сабе шырокія тэмы: 
"Ці патрэбныя нам цяпер нацыяналізм і канцэпт нацыі"
"Якая карысць ад беларускай ідэнтычнасці за мяжой"
"Што рабіць з рускім светам ў Беларусі"
“Ці ўмеюць беларусы супраціўляцца”
"Палітыка па-за палітыкай"

Гэта толькі першыя накіды

Асобы
Будкін - пра будучыню і значэнне культуры.
Ірына Раманава - пра развіццё гістарычнай навукі
Пётр Рудкоўскі - ня ведаю пра што, але хачу)
Максім Осіпаў - пра культуру
Андрэй Ягораў - пра метадыстаў і іх дзеянні ў Беларусі
Андрэй Стрыжак - пра перспектывы развіцця Байсол (мне падаецца, што тут можа атрымацца вельмі стратэгічная гутарка, нягледзячы на простую тэму)
Андрэй Казакевіч - пра гуманітарную навуку

ПАДСУМВАННЕ
За заканчэнне 2 заўвагі
- тут усё вельмі прыблізна і схематычна прапісана. Па максімуму;
- зразумела, што паўтавартасны сучасны "Часопіс" - гэта нейкая досыць далёкая мэта. Пачынаем з малога.

[[Дзённік Нашай Візіі]]
