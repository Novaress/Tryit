[[запісаныя выпускі]]

Ведаеце, што такое марыянетка?

* Гэта чалавек, які пляша пад дудку таемных урадаў, масонаў і рэпцілойдаў

Трэба вам коцікі менш тэлевізар глядзець. Марыянетка - гэта назва лялькі, часцей за ўсё драўлянай, якой рухае чалавек і такім чынам паказвае тэатральнае прадстаўленне. Лялька можа быць прывязаная да тонкіх вяровачак за рукі і за ногі, альбо прымацца знізу на драўлянай жэрдцы. Часцей за ўсё марыянеткамі называюць вось гэты варыянт лялькі, з вяровачкамі. Паглядзіце, тут лялька сапраўды выглядае максімальна бездапаможнай. І таму што прывязаная за рукі і за ногі і таму што без волі гаспадара гэтая лялька зусім бездапаможная.

Вам можа здзівіць, але хутчэй за ўсё назва "марыянетка" паходзіць ад імя святой Марыі. Ад Божай Маці.

- Як так? Марыянетка ж бездапаможная! Ты ж сам сказаў. А Божая Маці, яна сіла!

Таму што ў Еўропе ў сярэднявеччы былі вельмі папулярныя лялечныя тэатры, прысвечаныя гісторыі нараджэння Ісуса Хрыста. Цэнтральная гераіня там была святая Марыя. Вось па яе імені і пачалі называць усе тэатральныя лялькі. Марыянекі. 

- От, каб Божая Маці ведала, каго ў яе гонар называюць!

Ну гэтыя тэатры рабілі важную справу. Яна расказвалі гісторыю Божай Маці па ўсёй Еўропе. У тым ліку і ў ВКЛ. Дарэчы, ведаеце, як такія лялечныя тэатры называліся на нашых землях? 

- Цімох, у нас гістарычная перадача, а не тэатральная. Я ў тэатрах засынаю. Нашто нам усё трэба ведаць?

Эх, коцікі! Цяпер жа Каляды, Божае Раство. І на гэтыя святы дзеці вас усіх вёсках і гарадах раней чакалі не падарункаў (бо раней ім не дарылі падарункі), а чакалі, калі да іх прыедзе Батлейка. Самая яркая забава каляднага перыяда нашых продкаў.

Сёння, у гэтыя святочныя дні пагаворым пра Батлейку!


Легенда кажа, што ў 1220 годзе будучы каталіцкі святы Францыск Азіскі пабываў у паломніцтве ў Ерусаліме.  Ён бачыў святы горад, бачыў Віфліем, месца нараджэння Ісуса Хрыста і быў вельмі ўражаны. Вярнуўся на радзіму, у Італію, ён захацеў, каб ягоныя суайчыннікі таксама ўбачылі месца нараджэння Ісуса, каб адчулі тое, што і ён сам. Тады ён прыдумаў і 1223 арганізаваў у сваім манастыры інсталяцыю пячоры, дзе нарадзіўся Хрыстос і 25 снежня правёў там нейкае прадстаўленне. Людзям вельмі спадабалася, усе былі ўражаныя. Так і з'явілася тое, што мы цяпер называем батлейкай, украінцы Вертэпам, а палякі Шопкай.

Наколькі праўдзівая гэтая гісторыя і наколькі яна паўплывала на развіццё тэатрае, мы ўжо не даведаемся, але фактам застаецца тое, што ў сярэднявеччы па Еўропе падарожнічалі самыя розныя скамарохі і трубадуры, якія на радасць публікі разыгрывалі розныя сцэнкі. Найчасцей гэта былі касцюміраваныя прадстаўленні з маскамі, ці пастаноўкі з лялькамі. Відавочна, франтмэнам тут была Італія, дзе мастацтва вуліц буяла на поўную. Мы ўсе, дарэчы, ведаем пра гэту традыцыю з дзяцінства. І вы ўсе ведаеце як называецца тэатральная лялька ў італьянскай мове?

- Цімох, мы табе што, італьянцы? Паглядзі на мяне, я нават піццу не люблю.

Давайце, яшчэ раз. Скажыце, як яго завуць!

- Цімох, у цябе ўсё нармальна?

Эх, ікс пакаленне. Нічога вы ня ведаеце. Бурацінам завуць такую ляльку. Ад пачатку гэта быў адзін з персанажаў жартаўлівых інтэрмедый, а пазней гэтае слова само па сабе пачало абазначаць ляльку.

- А, зразумела.

Вось жа, у пэўны момант каталіцкі касцёл падумаў, што класна было б выкарыстаць папулярную народную забаву ў высокіх мэтах. І пачаў рабіць лялечныя і не толькі лялечныя прадстаўленні на дзень Божага Нараджэння. І магчыма сапраўды святы Францыск зрабіў гэта першы. Людзям спадабалася, з'ява пачала пашырацца на іншыя касцёлы і краіны і ў 16 ст. прыйшла на нашыя землі.

Але тут паўстала праблема. Тэатралізацыя такой святой падзеі, як Нараджэнне Бога мусіла заўсёды праходзіць максімальна карэктна і паважна. Але калі батлейкі сталі шырока распаўсюджаныя, то раптам аказалася, што далёка не ўсе могуць вытрымліваць тонкую мяжу карэктнасці ў дачыненні да святых асобаў. Паступова да святых сюжэтаў народныя тэатралы пачалі дадаваць сцэнкі са звычайнага жыцця, ну і там ужо бывала ўсялякае. 

Ведаем, напрыклад, што ў Польшчы ў 18 ст. ў батлейцы былі прадстаўленні з лялькамі караля Янам Сабескім, гусарамі і іншымі паважанымі асобамі. Ну і не заўсёды гэта было паліткарэктна. Па выніку, касцёл паспрабаваў неяк утаймаваць народную фантазію і прыдумаў выйсце - ставіць перад Раством каля касцёлам такія вось батлейкі, але не рухаць у іх лялькі. Калі ніхто не кранае святых, то неяк спакайней. 

Так, паралельна з батлейкамі нарадзілася традыцыя ясляў - прыгожых выстаў, якія і цяпер размяшчаюцца каля касцёлаў на раство. У Польшчы нават ведаем дакладную дату 1736 год, калі Кракаўсі біскуп забараніў у касцёлах тэатралізаваныя шопкі, але дазволіў іх выстаўленне перад касцёлам. Па выніку ў Кракаве праз пэўны час нарадзілася цэлае народнае мастацтва стварэння пампезных калядных шопак. Паглядзіце, як і цяпер людзі ўкладаюцца ў гэтыя творы мастацтва. 

Па выніку атрымалася цікавая гісторыя: у Еўропе, тэатралізаваныя лялечныя пастаноўку на рэлігійную тэматыку не вельмі прыжыліся. Прыжыліся статычныя яслі, якія ў еўропе называюцца Прэзэпіо - яслі. А вось на нашых землях была зусім іншая гісторыя!

Як я ўжо казаў у ВКЛ лялечныя тэатры прыйшлі ў канцы 16, пачатку 17 ст. Цікава, што на нашых землях яны атрымалі назву Батлейка, ад слова Бэтлеем, ці Вефлеем - горад, дзе нарадзіўся Ісус Хрыстос, а ва ўкраінцаў больш прыжылося іншае слова - вертэп.

- Ой, дзіўнае нейкае слова. 

Ну ў савецкія часы, калі рэлігія была забароненае, гэтае слова найчасцей выкарыстоўвалася як азначэнне нейкага хаоса і няладдзя, але на самой справе слова вертэп паходзіць ад слова "пячора" - месца дзе нарадзіўся Хрыстос.

- А зразумела. То украінцы дакладней лакалізацыю пазначылі.

Але тут галоўнае не назва, а сутнасць! Ці то норавы на нашых землях былі папрасцей, ці то народныя ўплывы больш моцныя, але ў нас рэлігійная з'ява пераўтварылася цэлае сацыяльнае дзейства.

Вось яна - батлейка. Знешне гэта драўляная скрынка, якая мела некалькі паверхаў. Ад аднаго да 3. Важнае было раздзяленне на зону святога - неба і зямную зону. Зверху анёлы, знізу ўсе астатнія персанажы.

Ігралі батлейку відавочна на каляды. І рабіць гэта маглі як аматары, так і адносна прафесіяналы, тыя хто ездзіў ад вёскі да вёскі зарабляў гэтай справай. Батлеечная трупа маглас складацца з 2 чалавек, а магла і з дзясятка. Усё залежыла ад маштаба і натхнення.

Традыцыйна батлеечнае прадстаўленне складалася з 2 частак. Спачатку было непасрэбна рэлігійнае прадстаўленне "Цар Ірад". Гэта гісторыя распавядала пра нараджэнне Ісуса Хрыста, але не ў фармаце біблейнай святой гісторыю, а пад тым ракурсам, дзе яна нагадвала сапраўды галівудскі трылер. Бо пакуль Хрыстос ляжаў у яслях, па ўсёй краіне дзеліся трагічныя справы.

Цар Ірад даведаўся пра тое, што ў ягонай краіне нарадзіўся новы ўладар і падумаў, што гэты ўладар калі вырасце, захоча забраць ягоную ўладу, а таму загадаў забіць усіх немаўля ў краіне. І вось батлейка расказвала, як ён гэта прыдумаў, як яго ўпрошвалі гэта не рабіць, а ён зрабіў і пасля, як у канцы прыйшла смерць з касой, адрубіла яму галаву і пацягнула з сабой пекла. Звычайна лялька Ірада рабілася так, што ў яе пры націсканні сапраўды адвальвалася галава. І гэты момант быў кульмінацыяй усяго дзейства.

Людзей, так гэтая гісторыя ўражвала, што ў народную гаворку слова Ірад увайшло як найвялікшае зневажанне. "Ах ты ірад пракляты!"

Дарэчы, сапраўдны цар Ірад, які жыў 2000 год назад  лічыцца адной са самых неадназначных персанажаў яўрэскай гісторыі. Гэта дакладна быў вельмі жорсткі і амбітны чалавек, але перыяд ягонага праўлення - гэта росківіт Ізраільскай дзяржавы часоў Рымскай Імперыі.

Другая частка батлеечнага спектакля складалася з побытавых сцэнак. І вось тут ужо народная фантазія адрываліся напоўніцу. Гаварылі пра тое, што набалела і ім і іх гледачам. 

Дзеючамі асобамі там былі просты людзі - жаўнер, цыган, лекар, яўрэй, мужык. Лекар лячыў хваробу жывата яловымі шышкамі, ваяка напіваўся, так што забываўся на загад, паненка, так моцна дбала пра свой знешні выгляд, што апыналася ў канфузнай сітуацыі. Ну і ўсё такое падобнае.

Сцэнкі гэтыя, як і любы народны гумар, былі смешныя, але калючыя і часам жорсткія. Цыгане там відавочна кралі коней, а яўрэі, ну а дакладней, жыды ў арыгінале, відавочна спрабавалі зарабіць грошай на бедным мужыку.

Ва Украіне і цяпер перыядычна адбываюцца скандалы, калі нехта спрабуе паставіць традыцыйны украінскі вертэп. Бо ў некаторых сюжэтах там прыходзіць запарожскі казак і крэпка раздае кухталёў і польскаму пану і жыду-шынкару. Карацей вельмі непалеткарэктная сацыяльшчына. 

Ёсць дарэчы сярод персанажаў украінскага вертэпа і лялька Літвіна ў якім угадваецца сусед-беларус.

Батлейка жыла ў народнай стыхіі, пакуль жыла гэтая стыхія. У 20 ст. па прычыне урбанізацыі і з-за ганенняў савецкай улады гэтая з'ява пачала занепадаць. У 2007 годзе ў архівах быў знойдзены дакументальны фільм 1960-ых гадоў пра слуцкую батлейку. І гэта апошні відэа дакумент традыцыйнай балейкі.

- Дык што яны зніклі зусім?

Канешне не. У наш час яна адрадзіліся, як і галоўны персанаж пра якога батлейкі расказваюць. Мастакі, тэатралы, настаўнікі, проста грамадскія актывісты яшчэ ў 1980-ых гадах зразумелі наколькі гэта цудоўная і карысная з'ява. Таму пачалі яе адраджаць. У Мары, Залессі, Менску з'явіліся новыя батлейкі, якія і цяпер падарожнічаюць па ўсёй Беларусі. Батлейку выкарыстоўваць і ў вялікіх тэатрах на школьных уроках.

Бо гэта магчымасць сказаць пра важнае інасказальнымі сродкамі. А такая магчымасць цэніцца ва ўсе часы, асабліва нашыя.


[[@ вусы скарыны]]
