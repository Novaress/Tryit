[[@ літвінізм]]


Мне падаецца, што вялікая праблема з "літвінізмам" звязаная проста з самім тэрмінам. Кожны ўкладае ў яго свае словы і сэнсы.

Мне падаецца, правільным будзе паспрабаваць сфармуляваць праблему без гэтага тэрміна. Паспрабую.

Пачаць, напэўна, варта з падручніка па "гісторыі БССР". У гэтым падручніку гісторыі Беларусі да Кастрычнікай рэвалюцыі было прысвечана ўсяго некалькі старонак. Там было напісана, што продкі беларусаў спачатку жылі ў Старажытнарускай дзяржаве. І гэта было добра. Пасля іх захапілі літоўскія паны, пасля захапілі польскія паны. Літоўскія і польскія паны продкаў беларусаў моцна прыгняталі. Пасля ўсіх вызваліла Кацярына ІІ. Больш нічога істотнага там не было напісана.

Такі наратыў настолькі моцна не адпавядаў рэальнасці (мова Статутаў ВКЛ, храмы і ратушы ў беларускіх гарадах ...), што як толькі беларуская інтэлегенцыя акрыяла пасля сталінскіх рэпрэсій, яна пачала асцярожна вывучаць эпоху ВКЛ. І знаходзіла там простую і відавочную ідэю, што продкі беларусаў былі не панявольным народам, а актыўнымі удзельнікамі палітычнага жыцця ВКЛ.

І гэтая веда станавілася важным інструментам у змаганні беларускага народа за сваю адрознасць, а пасля і за сваю незалежнасць. 

Герб "Пагоня", свята бітвы пад Воршай, аднаўленне замкаў Радзівілаў, дзіцячы летнік "Грунвальд". Дзясяткі вобразаў эпохі ВКЛ увайшлі ў жыццё беларусаў на пачатку 1990-ых гадоў і дапамаглі аб'яднаць ядро нацыі (вельмі і вельмі малое тады) для адстойвання незалежнасці Беларусі і развіцця яе культуры.

У тым "рэвалюцыйным" наратыве 1980-1990 гадоў Літвы (продкаў літоўцаў) ужо амаль не было. Дакладней быў у тым сэнсе, што Літва - гэта не толькі сучасная Літва, але яшчэ і старадаўняя Беларусь. Але самі продкі літоўцаў заставаліся ў цяні гісторыі.

Прычынай гэтаму была не спроба забраць нешта ў літоўцаў, а хутчэй маштаб задачы. Беларусь вырывалася з лапаў імперыі, хай сабе слабой, але яшчэ вельмі ўплывовай. Біцца трэба было да думкі і вобразы мільёнаў зрусіфікаваных беларусаў. І тут было не да ўдакладненняў пра супольнасць спадчыны і тонкасці этнічных межаў у 13 ст. 

Адбілася гэта на пэўны час і на беларускай гістарыяграфіі, калі ў падручніках 1990-ых па гісторыі літоўцы і літоўскія тэрыторыі ў фармаванні ВКЛ узгадваліся, але нібыта крыху наўзбоч. Той жа Наваградак абвяшчаўся адназначнай першай сталіцай ВКЛ.

Але ўжо ў пачатку 2000 сітуацыя ў гэтым полі пачала выпраўляцца. У навукоўцы пачалалі шчыльней працаваць з літоўскімі калегамі, а ў падручніках і дапаможніках дакладна абазначалася, што ВКЛ - супольная дзяржава літоўцаў і беларусаў, заснаваная літоўскімі князямі.

У беларускіх падручніках так ёсць і цяпер, нягледзячы на ўсе выбрыкі сучаснай лукашэнкаўскай ідэалогіі. 

Праблема заключаецца ў тым, што навуковае і адукацыйнае поле - гэта толькі вяршыня айзберга. Далей ідзе грамадаства. Грамадства для ўспрыняцця гісторыі спрашчае яе да простых метафар. І спрашчэнне гэта, відавочна, ішло ў бок зацямнення літоўскай часткі.

Само гэта спрашчэнне і нават зацямненне напэўна ня ёсць праблемай. Зрэшты, лагічна, калі людзей гавораць пра гісторыю найперш як пра сваю гісторыю і не выкарыстоўваюць дыпламатычных фармулёвак.

Праблема ў тым, што на самым дне гэтых спрашчэнняў пачыналі фарміравацця канцэпцыі, якія сваёй задачай ставілі пакінуць гісторыю ВКЛ толькі для беларусаў і выдаліць адтуль літоўцаў. Цёмны бок нацыяналізму браў сваё.

Самы просты і папулярны спосаб - абвесціць, што беларусы гэта ёсць адзіныя сапраўдныя нашчадкі старадаўніх літоўцаў/літвінаў, а сучасныя літоўцы - гэта нашчадкі жамойтаў. 

Наколькі я разумею, канцэпцыя гэтая была прыдуманая яшчэ ў пачатку ХХ ст. польскамоўнай віленскай супольнасцю і з'ўлялася часткай бітвы паміж "старалітвінамі" і "новалітвінамі". І вось у канцы ХХ ст. яна моцна прыдалася ў Беларусі.

Больш інтэлегенты спосаб быў у тым, каб назваць сучасных літоўцаў "літувісамі" і такім чынам аддзяліць іх ад старадаўніх літвінаў. Такім чынам, пакінуўшы сувязь паміж двума гэтымі з'явамі, але і паказаўшы розніцу. 

Было процьма іншых маргінальных канцэпцый пра паходжанне Літвы ад племя ліваў, любічаў, ад палачанаў і шмат чаго яшчэ. Але няма сэнсу іх разбіраць.

Было яшчэ кола энтузіастаў, якія абвесцілі сябе нашчадкамі тых самых "старалітвінаў" (польскамоўнай супольнасці віленшчыны, пераймальнікаў спадчыны ВКЛ) і жорстка адгарадзіліся ад адраджэнскай Беларусі. У розных выглядах рух гэты, зусім мізэрны, існуе і цяпер.

Я думаю, што аднойчы абавязкова з'явіцца даследаванне, якое раскрые генезіс гэтых плыняў, а на мой суб'ектыў погляд, пік росквіту гэтых ідэй прыпаў на другую палову 00. Тады фармулёўкі "жмудзін" ці ідэі пра славянскае паходжанне літоўскіх князёў можна было сустрэць на старонках досыць вялікіх СМІ, ці купіць кнігу з адпаведнымі ідэямі ў шапіку.

Шчыра кажучы, тады гэтыя гэтыя ідэі часам нават выглядалі зручнымі. Колькасць людзей, якія ведалі і цанілі ВКЛаўскую спадчну Беларусі тады была ўсё яшчэ вельмі невялікая, таму кнігі, дзе казалася, што ўсё гэта (бітвы, замкі, палацы, статуты) наша і больш нічыё, раскупляліся значна лепей, чым нудныя навуковыя даследаванні з удакладненнямі пра супольную спадчыну. А барацьба за думкі людзей супраць расійска прапаганды была актуальная.

Але ў 2010 гадах, мне падаецца, беларускае грамадства пачало паціху спраўляцца з гэтай праблемай. Кола беларусаў, якія прынялі спадчных ВКЛ, моцна пашыралася, а вось "жмудзінская тэорыя" так і не змагла выйсці з маргінальнага поля і аформіцца ў нешта сур'ёзнае.

А вось навукоўцы, наадварот, вельмі няспешна і асцярожна (як на маю думку, дык залішне няспешна і асцярожна), але пачалі прапаноўваць у публічную прасторы матэрыялы ў якіх у розных ракурсах раскрывалі няпростае перапляценне літоўскіх і русінскіх фактараў у гісторыі ВКЛ.

І гэта важны пункт. Ніякія "літвініскія", ці "жмудзінскія" тэорыі ў незалежнай Беларусі ніколі не станавіліся палітычнай з'явай, не афармляліся ў рухі, партыі, цячэнні, ці арганізацыі. 

Такім чынам, можна сказаць, што ёсць 2-3 рэчы, якія скажаюць у беларускім грамадстве навуковую карціну свету: натуральны працэс спрашчэння інфармацыі (відавочна ў бок патрыятычнасці), адгалоскі "жмудзінскіх тэорый". І я б яшчэ дадаў масіў матэрыялаў і вобразаў, напрацаваны ў рэвалюцыйны перыяд змагання 1990-ых гадоў.

Усё гэта ўплывае на тое, што беларускай нацыянальнай памяці спадчына ВКЛ ўспрымаецца як найперш свая, а часам і як выключна свая.

.....

Але галоўная бяда, як мне падаецца, не ў гэтым. Скажэнні, спрашчэнні і ўплывы маргінальных тэорый ёсць усюды, у любой нацыі. Досыць лагічна і натуральна бачыць у сваёй гісторыі спачатку сябе, а пасля іншых.

Галоўная прычына скажэння - абсалюная адсутнасць камунікацыі беларусаў з самімі літоўцамі. На навуковым узроўні яна ёсць, а вось на публічным яе няма зусім. 

Бо ты не пачнеш гаварыць пра прысутнасць іншага ў тваёй гісторыі, калі гэтага іншага няма побач. Гэта звычайная псіхалогія.

І ў нас усё складвае супраць гэтай камунікацыі: абсалютна розныя мовы, мяжа ЕС, розны узровень развіцця нацыянальнай свядомасці, ужо існуючы нацыянальны наратыў. Карацей, усё.

Праблема ў тым, што фармаванне нацыянальнай памяці ў нас адбываецца ў кожнага народа ў сваім вакууме. У літоўцаў ужо больш за 100 год, а ў нас апошнія год 30. І ў кожнага з нас натуральным чынам выходзіць, што спадчына ВКЛ - гэта толькі нашае і больш нічыё.

І ніхто не хоча слухаць навукоўцаў, якія кажуць пра гістарычныя сувязі і супольнасць мінулага. Бо няма з чым параўнаць. Калі няма супольнага цяпер, то цяжка трансляваць з яго супольнае мінулае.

Таму досыць лагічна атрымліваецца, што калі літовец, які ўсё жыццё ведаў пра літоўскага палкаводца і жамойцкага старасту Яна Хадкевічуса, адкрывае ў ютубе беларускае відэа, дзе гэты літоўскі палкаводзец называецца выбітнай постаццю беларускай гісторыі. Якой яшчэ беларускай?

Але тое ж самае і наадварот. Калі беларус, які з юнацтва чытаў пра літоўскага (чытай старабеларускага) князя Альгерда і ягоныя паходы на Маскву і сам уяўяляў, як з тым князем ходзіць на тую Маскву, раптам бачыць, што ў літоўцаў гэта нейкі Альгердас, які першым задзіць на Маскву парабаціў продкаў беларусаў. Што яшчэ за Альгердас, крычыць беларус.

Мне падаецца, што 
#эсэістыка