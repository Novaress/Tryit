[https://youtu.be/gcP7_FDNGaY](https://youtu.be/gcP7_FDNGaY)  

[[беларусізацыя]]
[[@ русіфікацыя]]


Працягваю раздаваць бясплатныя парады ў сферы моўнай палітыкі.  
  
Паглядзеў нядаўна ролік нейкага украінскага блогера, які разбірае, чаму Юрый Дудзь не можа быць сябрам Украіны і чаму ён ейны вораг. Падобна да нашага нядаўняга срача вакол Дудзя.  
  
У блогера дзве прэтэнзіі да калегі: па-першае, ён адзін са слупоў рускага ютуба, а таму апрыёры вінаваты ў русіфікацыі; па-другое, у ягоным наратыве перыядычна прысутнічаюць фразы, якія лёгка інтэрпрэтуюцца як імперскія. І ў відэа надзёргана купа такіх выразаў.  
  
І мяне на гэтыя аргументы досыць неадназначная рэакцыя.  
  
Дудзь не вінаваты, што ён круты журналіст, які робіць добры кантэнт. Больш за тое, процьма сучасных украінамоўных блогераў зарабляюць свае грошы ютубе, бо менавіта Дудзь калісьці паказаў, што так можна. І ён, відавочна, ніколі не выступаў супраць украінамоўнага ютубе.  
  
З іншага боку, сам факт нашай пагружанасці ў расейскамоўную інфапрастору ніяк нельга адмаўляць. Гэта вялікая праблема з якой цяжка выбрацца.  
  
Вось зараз, калі украінская інфапрастора стала звышактуальнай, я асабіста знайшоў некалькі цікавых для сябе каналаў у ютубе вельмі добрага ўзроўню. І мне проста цікава стала дыферыянцаваць сваю інфармацыйную прастору, дадаўшы да беларуска і рускага, яшчэ і украінскі сегмент. Але у працэсе разумею, што гэта вельмі доўгі працэс - да новых каналаў трэба прывыкнуць, каб зрабіць іх часткай паўсядзённасці.  
  
Але каб не вайне, то ці пайшоў бы я ўвогуле шукаць.  
  
Што датычыць моўнай імперскасці. Тут тое ж. Дудзь нібыта не вітаваты, што думае як жыхар Масквы - катэгорыямі шырокай безалабернай краіны. Але ў 2022 годзе высветлілася, што думкі фармуюць дзеянні. Што тыя людзі, які натуральна ўжываюць у сваёй мове фразы "малодшыя браты", "маленькая Украіна", "адзін народ", "дык у Крыму з прагаласавалі" вельмі лёгка пераходзяць да апраўдання бамбёжак мірных гарадоў.  
  
Асабіста Дудзь гэтага не зрабіў і наадварот катэгарычна выступіў супраць вайны, але гэта не адмаўляе самой праблемы падсвядомага імперскага наратыва, які па выніку фармуе рэальнасць.  
  
Мне падаецца, ёсць дзве супрацьлеглыя тактыкі ўзаемадзеяння з рускай інфармацыйный прасторай у цяперашні момант. Прычым, на маю думку, спрацуюць толькі самыя скрайнія формы такіх тактык.  
  
Перашая тактыка.  
Адмовіцца ад расійскага ютуба і заклікаць адмаўляцца іншых. Ад усіх гэтых Латыніных, Быкавых, Дудзёў, Неўзоравых і Піваваравых.  
  
На гарачую галаву такое шмат хто прапануе, але мала хто так робіць. І яшчэ ў меншай колькасці гэта атрымліваецца. Чаму?  
  
Звычайна такое адмаўленне суправаджаецца напампоўваннем сябе мэсэджамі пра няправільнасць, няякаснасць і неадэкватнасць расійскага ютуба. Перад сыходам яму спрабуюць навешаць па максмуму грахоў і знайсці ў ім як мага больш блох.  
  
І гэта заганны шлях, які заўсёды прыводзіць назад. Бо ён ідзе праз няпраўду. Расійскі ютуб адзін з самых развітых і якасных у свеце. Проста па факце наяўнасці інтэлектуальнай базы, грошай і памераў прасторы.  
  
Зрэшты, падсумоўваючы, можна заўважыць, што "рускі ютуб" вайну асудзіў досыць катэгарычна большасцю сваіх трэндаў.  
  
А таму трэба дакладна зразумець, што з інфаполя Масквы нам трэба вырывацца не таму што яно благое, а таму што трэба. Проста трэба жыць у сваім, а не ў чужым.  
  
І ў нас не будзе лепшага часу, каб вырвацца з абцугоў гэтай прасторы. Менавіта цяпер людзі гатовыя зрабіць над сабой высілак, каб памяняць нешта ў сваіх паводзінах.  
  
Таму сыход з расійскай прасторы і трэба прапагандаваць як неабходны сыход ад чагосць вельмі прыемнага, але шкоднага. Ці як сыход з утульнага чужога дома, каб будаваць свой.  
  
Мне падаецца, што сыход з расійскага ютуба найлепей "прадаваць" як чэлендж. Кшталту, 30 дзён без рускага ютуба. З абавязковым вялікім спісам украінскаіх і беларускіх каналаў, якія могуць хоць часткова замяніць згубленую ўтульную прастору.  
  
І трэба спакойна ўсведамляць, што гэта складана. Гэта як пахудзець перад летам. Трэба перабіраць розныя дыеты, спрабаваць новыя практыкаванні, губляць час на планаванне і самакантроль.  
  
Але таксама трэба разумець, што гэта па выніку будзе вельмі карысна. Бо цяперашняя беларускай відэа прастора актыўна расце, там ёсць на што заліпнуць, калі спрачатку пераадолець недавер. А калі дадаць сюды яшчэ украінскую прастору, то там агулам космас. Новы космас, які праз 30 дзён дыеты заззяе новымі сэнсамі і цікавымі кантэкстамі.  
  
Але для гэтага расійскую прастору трэба не ганіць, а наадварот прызнаць яе значнасць, якасць і праз гэта зразумець яе небяспеку.  
  
Другая тактыка.  
Пачаць яшчэ больш уважліва глядзець расійскі ютуб, глядзець "з алоўкам" і не прапускаць не аднаго кплівага выразу, імперскай замашкі, высакамернага выказвання. Каментаваць усё з беларускіх пазіцый, разгонута выказваць сваё бачанне, аналізаваць і прапаноўваць тэмы.  
  
Куміры рускага ютуба цяпер у разгубленасці. Ладная частка з іх прызнала вайну злом, але раптам выявілася, што гэтага мала. Яны зразумелі, што апынуліся ў новай рэальнасці, у якой ніколі не планавалі быць. Гэта рэальнасць, дзе Расія цалкам, з усёй сваёй арміяй, балетам, пушкіным, тульскімі самаварамі і бярозкамі пастаўлена пад сумнеў.  
  
Яшчэ ў пачатку года на просбу казаць не "на Украіне", а "ва Украіне" яны толькі паблажліва ўсміхаліся: "а зноў нацыяналісты прыбеглі". Дыскусіі на любыя нацыянальныя тэмы былі ніжэй іх узроўню адукацыі (тут трэба сказаць, што пытанні такога кшталту сапраўды не дужа інтэлектуальныя).  
  
Але ў 2022 годзе раптам высветлілася, што гэтыя неінтэлекутальныя пытанні маюць сэнс. І ад іх ужо нельга проста адмахнуцца.  
  
Раптам высветліся, што высокаінтэлектуальным рускім блогерам трэба вучыцца нармальна гаварыць. Гаварыць так, як гавораць блогеры іншых народаў - з разуменнем адказнасці. З пазіцыі роўнага з роўным.  
  
І, магчыма, ім трэба зараз з гэтым дапамагчы. Дзесьці кпінамі, а дзесьці парадамі, дзесьці разборамі палётаў.  
  
Зараз ёсць унікальная магчымасць адарваць гэту найлепшую часту рускага ютуба ад імперскага дыскурсу і зрабіць іх нармальнымі, уключыўшы ў адэквартую прастору рускамоўнага ютуба на правах роўнай адзінкі, а не гаспадароў.  
  
Бо рускамоўная інфрмацыйная прастора цяпер дакладна моцна мяняецца. Масква (у шырокім сэнсе) імкліва губляе ў гэтай прасторы сваю "вышэйшую", "ментарскую" пазіцыю. Што з гэтага атрымаецца, ніхто з нас ня ведае. Але пачаць справаць выстаўляць там свае правілы і ўмовы трэба ўжо цяпер.  
  
Гэтая тактыка выглядае абсурднай і нават зняважлівай (чаго я буду за гэтым Акуніным бегаць і прыбіраць за ім), але давайце прызнаемся, што большасць з нас рускі ютуб глядзіць. І вельмі шмат хто пакідае каментары. І часта досыць злыя.  
  
То бок, большасць з нас у гэтай тактыцы ўжо сядзіць. Але, так як ніякай мэты, апроч выпуску пара, мы ў гэтай дзейнасці не ставім, то і выглядаюць гэтыя каментары найчасцей як выказванне крыўды васала да сюзерэна.  
  
Усё гэта таму, што ў шматлікіх нашых прэтэнзіях да Дудзя, Латынінай і Акуніна няма зразумелай мэты. Нам рэжа слых шмат з таго што і як яны кажуць, але давайце прызнаемся, мы не зусім разумеем, што мы ад іх хочам.  
  
Якіх тэм, якіх словаў, якіх падтэкстаў. І яны таксама не разумеюць, што ім рабіць. Цапляючыся за практыкі даваеннага кантэкста, яны спрабуюць прапаноўваць нешта новае, але часта не атрымліваецца. Рускім заходзіць, а рускамоўным ужо не.  
  
Магчыма, задача - куды прастроіць рускіх ютуб-інфлюэнсераў гэта нашая агульная задача?  
  
Магчыма цяпер ёсць унікальны шанец стаць у рускамоўным ютубе не проста гасцямі і дробнай жамярой, а паўнавартаснымі ўдзельнікамі гэтай прасторы. Для гэтага трэба прыдумаць, як і тым могуць быць карысныя рускія ютуберы, якія цяпер як малыя дзеці ходзяць з кутка ў куток і паўтараюць толькі стандартны набор словаў - Патрушаў, Дастаўескі, ФСБ, Пушкін, Навальны.  
  
А гэтыя словы ўжо мала каму цікавыя.  
  
Можа выглядае заскладана і нерэалістычна. Але патраціць крыху часу, каб патлумачыць выбітнаму пісьменніку Акуніну, што варта і што не варта гаварыць, каб не нарвацца на хейт у адэкватнай рускамоўнай прасторы, дзе мы таксама ёсць, гэта не самая горшая задача.  
  
Шанец зрабіць рускамоўны ютую лепшым, а значыцца нашым, ёсць. Там у нас ёсць сілы.  
  
  
Вось такія 2 тактыкі.  
Іх можна чаргаваць, а можна выбраць адну. Яны абедзьве працоўныя.  
  
І яны ў любым разе лепшыя, чым проста жаліцца, што ўсё дрэнна і хейціць вырваныя з кантэкста цытаты.


******
Што рабіць з інфарпрасторай Расіі.  
  
Па першае,ьдавайце адзначым, што расійскае інфа поле гэта наш настаўнік. І гэта поле, што ліберальныя каштоўнасці там перамаглі.  
  
Па-другое, трэба зразумець, што інфармацыйнае поле гэта не складаная і інэртная штука. Людзі слухаюць Латыніну, ці Дудзя не таму што яны імі замбіраваныя, а таму што прывыклі іх слухаць.  
І нават цяпер, калі раз 10 хвілін даводзіцца плявацца ад імперскіх інтанацый і фразачак, якія праскокваюць у самых харошых і ліберальных расійскіх спікераў, мы ўсё адно іх глядзім, бо прывыклі.  
  
Ёсць дзве гарнічныя пазіцыя стаўлення да гэтай пра торы  
  
Хваліць, але адмовіцца.  
  
Ругаць, але застацца.  
Бо рускіх зараз можна вучыць, яны раптам зразумелі, што гаварыць са сваёй высокай калакольні яны ўжо не могуць.  
Гэта нават цікавей, бо рускія ніколі не ўмелі гаварыць, яны не чуюць нюансаў. Размова паляка з украінцам. Рускі ад такой размовы проста збяжыць.  
  
Але самае важнае. Уся праблема расійскага інфаполя не ў тым, што яно нешта не так робіць. Праблема ў тым, што расійскае грамадства не змагло прапанаваць свету апроч свайго інфаполя. Вялікай колькасці інфармуыйна-ржфлекмійнвх каналаў. Больш нічога.  
  
Няма расійскіх арганізацый, культуры, палітыкі, эканомікі. Ёсць толькі вялікае разгублена інфантыльнае інфаполе.