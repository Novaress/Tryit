[[запісаныя выпускі]]

#### Змест
Дырхемы
()

Безманетны перыяд
(Грыўні, рублі) 

Пражскі грош
(Залатая Арда, рускія спробы, літоўскія спробы Альгерд, Вітаўт)

Аляксандр, Жыкімонт 1, 2

Спроба уніфікацыі

Барацінкі
(заняпад)

Панятоўскі


Асобныя факты: ЦІкава пра шатландцаў, Упор на назывы (грош, пенязі, рубель, деньга), пра тое, што маглі біць новае на старым, пра білон


#### Тэкст
Капілка, даляры.

- Цімох, ты што робіш? Зберажэнні свае падлічваеш?

Ну, так, трэба ж паціху на пенсію капіць. Зіма блізка, як казаў Якуб Колас. Ці гэта не ён казаў? Ай, ня важна.

- Цімох, а чаму ў цябе зберажэнні ў далярах? Ты што айчынных зайчыкаў не цэніш?
- Я таксама не цаню. Былі б там коцікі, то іншая справа.

Ну, сапраўды, надзейная ж валюта. І пасля, каб гісторыя пайшла па-іншаму, то і ў нас у Беларусі былі б даляры. 

- Гэта яшчэ як? Амерыка хацела нас захапіць? То зноўку нейкіх шакуюычых фактаў павыцягваў з гісторыі?

Ды не, там іншае. У пачатку 1990-ых гадоў быў план назаваць нацыянальную валюту Беларусі Талерам, так як называлася самая важная манета часоў ВКЛ. Нават эскізы для гэтага зрабілі. Але не спрацавала. Спыніліся на нейтральных зайчыках.

- Ну, дык а даляр тут пры чым?

Дык талер і даляр гэта лічыце адно і тое ж слова, толь па рознаму прамаўляецце. 

- Як так. Ты карту бачыў. Дзе ВКЛ, а дзе Амерыка?

А вось і такое ў гісторыі бывае. Давайце сёння пра гэта і пагаворым. Уладкоўвайцеся паўтульней. Сёння будзем знаёміцца з гісторыяй грошай на нашых земях і падкуль пайшлі назвы розных рублёў, злоты, грошай грыўняў і капеек.



Фармальна, хутчэй за ўсё першыя грошы, якія ўбачылі жыхары гэтых земляў, былі рымскія дынарыі ў далёкім 1-3 стагоддзях. З Апенінскага паўвострава сюды даходзілі готы, а можа і самі рымляне даплывалі і пазвалі мясцовым незвычайныя шэрыя крулгяшы. Але мясцовыя балты калі і выкарыстоўвалі гэтыя кругляшы, то можа быць толькі як упрыгожванні. З грашыма як сацыяльнай і эканамічнай з'явай яны не дужа былі звязаныя.

Але ў 9 ст, калі тутэйшыя славянскія і балцкія пляёмны пачалі паступова арагнізоўвацца ў нейкае падабенства протадзяржавы пад кіраўніцтвам прышлых вікінгаў, карацей, у тое, што мы цяпер называем Руссю, грошы мясцовым людзям спатрэбіліся. Бо тут з'явіліся купцы з розных рэгіёнаў, можна было няблага пажывіцца, прадаючы каму-небудзь мех бабра, ці бочку мёда, ці якога раба. Але для гэтага патрэбныя былі грошы, бо мяняць бароў на мёд кожны раз было складана. І гэтыя грошы з'явіліся.

- І што гэта за грошы былі? Кіеўскія грыўны?

Не, першымі грашыма на нашых землях былі арабскія дырхемы.

- Чаго?

Ну, так склалася, што адной з самых вялікіх і заможных кранін таго часу быў арабскі халіфат, які чаканіх залатыя манеты дынарыі і срэбныя - дырхемы. На тагачасныя славянскія землі большы культурны ўплыў мела канешне Візантыя, але візантыйцы былі задзірыстыя і любілі, калі да іх прыязджалі з паклонам, самі не гандлявалі асабліва. А вось арабскія купцы ездзілі ўсюды, даследавалі новыя краіны і шмат гандлявалі. Вось і прынеслі на нашыя землі свае дырхемы. Эканоміка Халіфата была магутная, манета была надзейная і якасная, а таму дырхемы на шмат стагоддзяў сталі на нашых землях - асноўным інструментам аплаты. Вось ён

- Ой, а што гэта за загагуліны на ім? 

Гэта арабская вязь. Мусульманам нельга маляваць жывых істотаў, таму яны прыгожа пішуць. У тым ліку і на манетах.

Але ў 11 ст. старыя гандлёвыя схемы пачалі ламацца і на Русь пачало паступаць усё менш і менш дырхемаў і ў нейкім момант грошы на нашых землях амаль што зніклі. Амаль што на 2 наступныя стагоддзі. Гэты перыяд даследчыкі называюць безманетным.

- Дык і як яны жылі без манет?

А вось так і жылі. Расплочваліся адно з адным шкурамі і іншымі прадметамі, а для захавання фінансавых накабленняў выкарыстоўвалі грыўні. Грыўні - гэта такі кавалак срэбра пэўнай формы. Існавалі ноўгарадскія, Чарнігаўскія, кіеўскія, літоўскія грыўні і ўсе яны адрозніваюцца формай. Калі трэба было зрабіць нейкую досыць вялікую пакупку, але якая не каштавала цэлай грыўні, то ад яе адрубалі кавалак і ўзважвалі. Адсюць і пайшло слова рубель. 

Таму грыўні і рублі, тэрміны, якія абазначаюць грошы ў сучаснай украінскай і расейскай мовы пайшлі ад адной з'явы.

- Дык а калі ў іх было срэбра, то чаму яны не рабілі свае грошы?

Ну проста срэбра было вельмі мала і каб рабіць грошы патрэбныя ўсё ж нейкія тэхналогіі. А гэтага на Русі таксама бракавала. 
Пры гэтым спробы рабіць свае грошы былі. Напрыклад, ведаем, што Уладзімір, які хрысціў Русь спрабаваў чаканіць свае грошы, але яны не сталі дужа распаўсюджаныя. Рэсурсу ў яго было не дастаткова. 
Усё ж грошы - гэта не толькі металічныя кругляшы. Гэта яшчэ і моц дзяржаўнай сістэмы. А гэтага бракавала.

- Вось жа гаротныя.

Але ў гісторыі нічога не стаіць на месцы. Бо часам прылятаюць чорныя лебедзі, але часам задараюцца і белыя.

- Лебедзі?

Ды хоць гусі. А дакладней, Жацецкі Гусь. У 1280 годзе у Чэхіі, у раёне цяперашняга горада Кутня Гура былі знойдзены вялізныя залежы серабра. Тысячы людзей у усёй Еўропы кінуліся далбіць чэшскі горы, каб здачыць каштоўны метал. Але чэшскі кароль Вацлаў не спудлаваў. Ён зрабіў здабычу срэбра дзяржаўнай манаполіяй, пабудаваў манетны двор і пачаў чаканіць манету, якая пазней атрымала назву пражскі грош.

- а чаму грош?

На той момант у Еўропе хадзілі розныя манеты, якія чаканілі розныя валадары і яны па завядёнцы яшчэ з часоў Рымскай Імперыі называліся дынарамі. Вось жа, канкрэтна ў часы Вацлава папулярнай была італьянская манета denarii grossi. Grossi з лаціны - гэта вялікі. Вось гэтае слова і пачало выкарыстоўвацца для некаторых французскіх манет, пасля нідэрландскіх, а пасля і чэшскіх.

Пражскія грошы былі якасныя, у іх было шмат срэбра, на іх была прыгожая чаканка, яны кантраляваліся зразумелай еўрапейскай краінай і іх прыток быў пастаянны, то з 1300 па 1400 год у чэшскіх гарах штогод здабывалі па 20 тон срэбра. Таму вельмі хутка гэтая манета стала супер папулярная па ўсёй еўропе і ў тым ліку і ВКЛ, якое тады якраз пачынала ўздымацца на еўрапейскай арэне. У нейкім сэнсе пражскі грош стаўся чымсьці кшталту еўра цяпер.

І на працягу наступных некалькіх стагоддзяў, ажно да 16 ст. гэтыя грошы у ВКЛ былі галоўнай хадавой манетай якой усе давяралі. Археолагаў гэта цяпер злуе, бо большасць знойдзены грошаў моцна пацёртая. Імі актыўна карысталіся. Зрэшты  ыажнасць пражскага гроша лёгка ацаніць і неспецыялістам, бо ў нас слова грошы стала абазначэннем самой з'явы - грошы. Захавалася гэтае слова і ў Польшчы, дзе абазначае дробную манету грош.

- Ого, значыцца ў нас грошы Вялікія! А чаму ў расейцаў деньгі, а ў палякаў пенёндза?

Пенязь - гэта вельмі старадаўняе слова, якім у сярэднявечнай еўропе абазначалі дробную манету. Меншую за дынар, ці грош. У нас гэтае слова таксама выкарыстоўвалася, але не прыжылося, а вось у польскую мову ўвайшло, як абазначэнне грошай.

А слова деньгі звязана з тым жа перыядам, які мы разглядаем і паходзіць ад цюрскага слова. Масковія тады знаходзілася пад уладай Залатой Арды, а іх манеты называліся дзеньгэ, што і значыць манета. Адтуль і замацавалася слова. Калі ў Маскве пачалі чаканіць свае грошы, то на некаторых манетах быў выбіты вершнік з сабляй і гэтыя грошы называлі "сабельная дзеньга", а на іншых вершнік з капьём. Ад "капейнай дзеньгі" і пайшло слова капейка.

- Дык што ў нас цяпер у Беларусі выкарыстоўваецца маскоўская назва капейка?

Ну так, гэта відавочна маскоўскі ўплыў. Але тут ёсць адзін суцяшальны пункт. Капейкі у Маскве пачалі чаканіць па загадзе Алены Глінскай, адной з гераінь нашага мінулага выпуска. 

Таксама для паўнаты карціны трэба дадаць, што Ардынскія дзенькі таксама актыўна хадзілі і ў ВКЛ. Яны былі менш папулярныя, чым пражскі грош, але ўсё ж. Больш за тое, калі князі ВКЛ пачалі чаканіць свае першыя манеты. То за аснову яны бралі якраз ардынскія деньгі. На выявах тутэйшых першых манет - ёсць арабскія элементы.

- дык а што не маглі сваё прыдумаць?

Не хапала рэсурсаў і магчымасцяў. Першыя грошы ВКЛ - гэта агулам таямніца. Невядома хто іх першы пачынаў чаканіць. Можа Альгерд, можа Вітаўт. Яны дарэчы былі вельмі прымітыўныя. Бралі кавалак прута, расплюшчвалі і білі зверху нейкі просты малюнак. Вось як выглядалі. Ні ў якае параўланне не ідуць з пражскім грошам. Ну і распаўсюду адпаведна яны вялікага не мелі. Гэта хутчэй была статусная рэч.

Першыя паўнавартасныя тутэйшыя грошы, якія пачалі актыўна выкарыстоўвацца насельніцтвам з'явіліся пры вялікім князі Аляксандры ў канцы 15 ст. Ён тады яшчэ не быў польскім каралём, хацеў сябе паказаць і таму запусціў грашовую рэформу: заснаваў у Вільні манетны двор, які пачаў біць пенязі і паўгрошы. Гэта былі ўжо роўныя і добраадчаканеныя манеты. І што самае важнае, срэбра ў іх было больш чым у такіх жа польскіх манетах. 

На адным баку манеты скакала Пагоня, а на другім быў польскі арол.

Пасля Аляксандра справы са сваімі грашыма ў ВКЛ наладзіліся. Пры Жыгімонце Старым і пасля пры Жыгімонце Аўгусце пачалі выпускаць іншыя манеты. Яны таксама былі якасныя і мелі добры распаўсюд. Віленскі манетны двор працаваў напоўніцу. Там білі Грошы, паўгрошы, чворкі, шастакі.

- а талеры? У нашых продкаў жа былі Талеры?

Вось якраз тады, пры Жыгімонце Аўгусце і пачалі біць тыя самыя знакамітыя талеры. А сама манета ўзнікла ў канцы 15 ст. у Ціролі. Мясцовам эрцгерцару патрэбная была каштоўная манета, а золата ў яго не было. Затое было шмат срэбра. І таму замест залатых ён пачаў чаканіць вельмі вялікую срэбрую манету. Пазнейшы яе стандарт важыў амаль што 30 грам. Ну манета аказалася вельмі папулярнай. Тагачаснаму рынку якраз такое было патрэбна. Пазней да гэтай манеты прычапілася назва аднаго з чэшскіх горадоў Яхімсталя, дзе якраз і жылі гарнякі, якія здабывалі каштоўны метал. Першую частку слова пазней адкінулі і з'явілася слова талер. У Масковіі, дарэчы, наадварот узялі толькі першую частку назвы і атрымалася слова ефімкі. А калі гэтае слова праз англію патрапіла ў Амерыку, то пачало называцца долар, альбо даляр.

- А ну то цяпер ясна. Заблытаная гісторыя. Дык талер значыцца і мусіць быць у Беларусі нашай валютай, бо гэта была галоўная манета ў ВКЛ!

Талер быў вельмі важнай хадавой манетай, але мала хто ведае, што ў ВКЛ была большая манета за талер. 

- Ого! І што гэта было?

А вось давайце адказ на гэтае пытанне я дам у наступным выданні. Параворым пра найбуйнейшую манету ВКЛ, пра фальшыя грошы таго часу і пра тое як з-за аднаго егіптолага ляснула ўся манетная сітэма Вялікага Княства.

Таму, пералічыце свае рублі, даляры, злотыя, талеры і грыўні і заходзьце на наш канал на наступным тыдні.


#### Тэкст 2

- Ну што Цімох, палічыў свае даляры. Хопіць табе на пенсію?
- Не хапае. Я вось думаю можа мне прабаць што-небудзь. Навёў тут спраўкі, кажуць за пародзістых катоў на рынку неблагія грошы даюць. Ва пародзістыя?
- Э Цімох, мы табе не ў тваім сярэднявеччы, ну нас сабалінымі шкуркамі не пагандлюеш. У нам дэмакртыя. Гэта мы цябе хутчэй можам прадаць куды-небуць.
  Так! Ты давай да тэмы вяртайся. Ты нам абяцаў расказаваць пра самую буйную манету ВКЛ, якая не талер.

Ну так. У мінулым выданні мы гаварылі пра гісторыю грошай на нашых землях. Разабраліся з паходжаннем грыўні, рубля, гроша, дзяньгі і спыніліся на 16 ст. і на шмат каму вядомым талеры.

Слова талер досыць часта ўзгадваецца ў Беларусі як адзін з сімвалаў Вялікага Княства Літоўскага і аўтаматычна ўсіпрымаецца самай буйной манетай ВКЛ. Але гэта не так.



У ВКЛ першым біць талеры пачаў Жыгімонт Аўгуст, але ў масавае абарачэнне яны патрапілі пры Стэфане Баторыі. Талер быў самай буйной манетай з тых, якія рэальна абарачаліся на рынку. І гэта была срэбраная манета. Агулам шмат стагоддзяў ад першых арабскіх дырхемаў і да талераў галоўным і амаль адзіным разліковым металам было срэбра. З яго былі і дырхемы і грыўні і пражскі грош. Мы пра іх распавядалі ў мінулым выданні.

Але ёсць метал каштоўнейшы за срэбра. І гэта?

- Калбаса!

І гэта золата! У 16 ст. золата ў Еўропе, пасля асваення Амерыкі стала шмат і розныя краіны пачалі чаканіць залатыя манеты. У нас першым чаканіць залатыя манеты пачаў Жыгімонт Стары. І гэтыя манеты, які і ўсюды ў еўропе называліся дукаты. Пазней дукаты біліся і пры Жыгімонце Аўгусце. Але Аўгуст вырашыў пераплюнуць бацьку і пачаў біць яшчэ большу залатую манету, якая раўнялася 10 дукатам і называлася Партугал!

- Чаму партугал? Ён любіў ездзіць туды адпачываць?

Партугалія на той час была вялікай імперыяй, якая прывозіла шмат золата з Новага Свету, таму і прыжылася такая назва.

Дарэчы, у Польшчы часта дукаты называлі проста злотымі, бо яны былі з золата. Адсюль і паходзіць назва сучаснай польскай валюты.

Агулам, пры Жыгімогце Аўгусце ВІленскі манетны двор стаў адным з самых галоўных у Рэчы Паспалітай. Проба каштоўных металаў там была большая, якасць чаканкі вельмі добрая. Вось паглядзіце які профіць Жыгімонта на залатым дукаце. Прыгажун!

- Ого, які нос! Амаль як у цябе. 

Выявы на манетах, дарэчы, гэта вельмі важная гісторыя. Напрыклад, на першых манетах ВКЛ не было дат і мы цяпер мучаемся, каб іх дацілаваць, а ў 16 ст. даты з'явіліся. На першых манетах не было яшчэ выяў уладароў, бо тэхналогіі не дазвалялі. Маглі толькі імя выбіць. А ў 16 ст. пачалі чаканіць ужо профілі вялікіх князёў. І для паспалітага люду гэта была адзіная магчымасць убачыць як выглядаў іх гаспадар. 

Важныя былі і надпісы на манеце. Ёсць цікавая гісторыя з часоў Жыгімтонта Аўгуста. На тыкоцінскай менніцы выбілі траяк (срэбную манету), дзе на адным баку была выбіта цытата з бібліі "Той хто жыве не небе смяецца з вас". Гісторыкі спрачаюцца да каго гэта было пасланне, але ўсе пагаджаюцца, што гэта быў нейкі маштабны троліг агульнаджяржаўнага зроўню, хутчэй за ўсё звязаны з Люблінскай уніяй.

- Тролінг дык тролінг. Скажы, а грошы падраблялі? Гэта ж самае цікавае! Фальшываментчыкі і ўсё такое! Можа ў жыцці прыдасца!

Не раіў бы. Канешне былі, прычым яны фіксуюцца яшчэ ў часы арабскіх дырхем. Заўсёды былі людзі, якія спрабавалі падсунуць іншым менш каштоўны метал. Але да 17 ст. гэты бізнэс не сказаць, каб быў дужа папулярны на нашых землях. Складана было такое рэалізаваць. Ну і небяспечна. Даследчыкі звяртаюць увагу на тое, што ў першых рэдакцыяй Статута ВКЛ пакарання за фальшаванне манет не прадугледжвалася, а значыць праблема была нязначная. Затое, калі ў статуце 1588 годзе яно з'явілася, то гэта адразу было пакаранне смерцю, прычым пра агонь. Фальшываманетчыкаў нідзе і ніколі не шкадавалі.

Самая самавая гісторыя з фальшаваннем манет адбылася ў нас  у 17 ст. і яна па сутнасці паклала канец манетай справе ў ВКЛ.

Тут трэба зноўку пачаць з хіміі. Як я ўжо расказваў, самым хадавым металам для манет у Еўропе было срэбра. Крыху радзей выкарыстоўвалі золата. Але быў яшчэ адзін манетны метал - гэта медзь.

Медзь не любілі. Гэты метал паддаецца карозіі. І ён танны. Дробныя манеты з медзі чалалі ў Еўропе біць толькі ў 15 ст. А так часцей медзь дадавалі ў срэбныя манеты, калі трэба было зменшыць іх намінал.

У ВКЛ медных манет не было да 17 ст. І прынеслі нам медзь, як ні дзіўна шатландцы.

- ЦІмох, у цябе то амерыканцы, то партугальны, то шатландцы. Нейкі прахадны двор.

У 17 ст. у Шатландыі і агулам у Англіі актывізаваліся рэлігійныя войны, ну і тысячы шкотаў (як у нас іх называлі) пацягнуліся ў эміграцыю на кантынент. А Польшча і ВКЛ здаўна славіліся ў Еўропе, як вельмі талерантныя дзяржавы, дзе прымаюць людзей розных канфесій. Вось шкоты і пацягнуліся да нас. 

Мы збольшага ўяўляем шатландцаў мужнымі вайсковымі наймітамі з двухметровымі мячамі і ў клетчатых спадніцах. Але гэта не так. Вайсковымі наймітамі яны сапраўды ахвотна працавалі і з той эпохі мы ведаем шмат прозвічаў шатландскіх афіцэраў. Але ў спадніцах яны не хадзілі і не ўсе рваліся на вайну. Значаная часта эмігрантаў займалася дробным гандлем. Яны хадзілі ад вёскі да вёскі і прадавалі розныя дробныя прадметы - іголкі, пальчаткі, нажніцы. Усё тое, што не выраблялася ў ВКЛ, але магло прыдацца ў гаспадарцы. 

І вось якраз яны прынеслі з сабой дробную медзяную манету - шатланскі пенні. Яна была зручная якраз для расплочвання за невялікія тавары. 

Але гісторыя самай гучнай фінансавай авантуры на нашых землях звязаная не з шатландцамі, а з адным няўрымслівым італьянцам.

Ціт Лівій Бурацінно быў родам з італьянскай правінцыі Белунна і з дзяцінства хацеў забіць нешта вялікае. Ён адвучыўся у Падуі, у 1637 годзе патрапіў у Егіпет і ўдзельнічаў у даследаваннях піраміды Хеопса разам з выбітным ангельскім матэматыкам Джонам Грыўзам. А ў 1641 годзе ён патрапіў у Рэч Паспалітую і застаўся ў Варшаве пры каралеўскім двары. Італьянец, які рукаўся з егіпецкімі муміямі - такія пры двары заўсёды патрэбныя!

Бурацінні удзельнічаў у розных дыпламатычных місях, але ягонай жарсцю былі вынаходніцтвы. Напрыклад, у Варшаве ён пабудаваў мадэль лятальнага апарата з чатырма крыламі, падобнага на цмока. Апарат не дужа паляцеў, але выглядаў эфектна.

А яшчэ ён займаўся астраноміяй, спрабаваў прыдумаць мікраскоп, сканструяваць млын, які б сам паліваў сады.

- Нейкі празадзімец. Інфацыган.

Ну падбна крыху. Але напрыклад у Вільні ён надрукаваў кнігу, дзе прапанаваў сваю шкалу універсальных мераў вагі і даўжыні. Там было талкова. Лічыцца, што менавіта Бурацінні прапанаваў тэкрмін "метр"

Але пакуль італьянец займаўся рознымі фокусамі ў Рэчы Паспалітай ішла вайна. Гэта якраз час Патопу. Эканоміка краіны ляцела ў трубу. І тады Бараціні, які якраз быў кіраўніком кракаўскага манетнага двара прапанаваў пачаць біць медзяныя манеты. Сойм пагадзіўся.

У 1659 годзе ва Уяздова пад Варшавай заклалі новую мянніцу, дзе пачалі біць медзяныя шэлягі з выявай Яна Казіміра Вазы на адным баку і арлом на другім. Пазней з'явіліся шэлегі і з Пагоняй.

Фішка была ў тым, што фармальна шэлег раўняўся 1/3 срэбнага гроша. Але рэальна па якасці металу ён не дацягваў і да 1/20 кошта гроша. У прынцыпе, гэта не было асаблівай праблемай, бо пад час вайны так рабілі і ў іншых еўрапейскіх краінах. Праект Бараціні выдзеляўся хутчэй маштабам. За 10 год было выбіта больш 1.8 мільёнаў манет. 

Бараціні біў манеты афіцыяльна, 40% пакідаюычы сабе, пасля біў манеты неафіцыяльна. Іх якасць пастаянна падала, бо аферысту хацелася зарабіць больш. Па выніку барацінкі (а ментавіта так пачалі называць гэту прадукцыю) пачалі актыўна падрабляць у народзе, бо гэта было нескладана. Фальшывыя барацінкі часта былі лепшыя па якасці за арыгінальныя і ў нейкі момант імі пачалі расплочвацца на роўні з сапраўднымі.

Зразумела, што такая дзейнасць проста абваліла эканоміку Рэчы Паспалітай. У 1668 годзе Сойм забараніў друкаваць барацінкі, а ў народзе на стагоддзі захавалася прымаўку "Ня варты зламанага шэлега"

Яшчэ адным вынікам гэтай авантуры стала закрыццё Віленскага Манетнага двара, які з канца 15 ст. біў якасныя і добрыя манеты. Пасля гэтага ў ВКЛ манеты больш амаль што не біліся амаль што да канца Рэчы Паспалітай.

- Тужлівая гісторыя. Як і ўсе гісторыі ў цябе, Цімох.

Ну далей будзе яшчэ тужлівей. У 18 ст. у Рэчы Паспалітай, якая пасля Крывавага патопу не магла нармальна акямацца больш папулярня былі розныя заходні, ці расейскія манеты, а не свае. К ВКЛ гэтая справа зусім згасла. Станіслаў Аўгуст Панятоўскі паспрадаваў выправіць гэту справу. Шмат сілаў ён уклаў у нармальнізацыю грашовых адносін, пачаў біць новыя манеты. Агулам у нумізматыцы эпоза апошняга караля лічыцца вельмі цікавай. Але было ўжо позна. Краіну ўжо нічога не магло ўратаваць.

- Эх, такую краіну развалілі. Ладна, а што было далей?

Ну слухайце, далей пачынаецца зусім іншая эпоха. І не толькі таму, што нашая дзяржава развалілася і мы аказаліся пад Расеяй, але і таму што прыйшоў час папяровых грошай - розны асігнацый, чырвонцаў і закладных. А гэта ўжо зусім іншая тэма, пра якую мы магчыма аднойчы пагаворым. 

Цяпер жа спынемся на металічным перыядзе. Збіраейце талеры, шукайце дукаты, не давярайце медзі, але галоўнае памятайце, што шчасце не ў грошах.

- А ў іх колькасці!





