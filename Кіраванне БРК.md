
Мне падаецца, што цікава будзе паспрабаваць запусціць сістэму натуральнага колазварота - Праўленне запрашае чальцоў БРК, а чальцы адпаведна выбіраюць праўленне. 

Выглядае, што карысна будзе, калі у Праўленне будуць уваходзіць кіраўнікі офісаў (аўтаматычна) і некалькі чалавек выбраных на з'ездзе чальцоў. Напрыклад, 3 кіраўніка офісаў і 6 чальцоў. Звычайна так не робіцца, бо наёмны менеджмент не можа ўваходзіць у праўленне. Але мне падаецца, што нам гэта будзе карысна, бо тады Праўленне будзе сапраўдным рухавіком працы. Але гэта часовая схема. 

У чальцы запрашаюцца людзі, якія падзяляюць мэты БРК, шмат супрацоўнічалі з БРК і могуць быць карысныя БРК. Мне думаецца, што ад пачатку чальцоў можа быць не шмат. Напрыклад, чалавек 15. А пасля гэтае кола можа павялічвацца. Можна нават паставіць задачу на бліжэйшыя 5 год - дадаваць мінімум па 5 чалавек у год.

Па кожным з гэтых пунктаў ёсць процьма нюансаў, якія трэба абмяркоўваць. Самае галоўнае - гэта захаванне балансу ўлады. Каб усё працавала спраўна.


[[@ БРК]]
