### ПРАБЛЕМА
На дадзены момант беларуская нацыя праходзіць пераломны момант свайго развіцця. Важнай з'явай развіцця любой нацыянальнай супольнасці ёсць каляндар гістарычных дат, якія аб'ядноўваюць гэтую супольнасць і ствараюць сімвалічныя кропкі развіцця супольнасці.

Нацыянальны камемаратыўны каляндар меў свае праблемы ў Беларусі да 2020 года, а цяпер выклікаў да яго стала яшчэ больш. Ёсць даты з спрэчным бэкграўдам, ёсць святы, якія маюць некалькі дат у календары, існуюць ідэалагічныя разыходжанні па некаторых падзеях. 

Запыт на прапрацоўку і актуалізацыю гістарычнага календара памятных дат неаднаразова прыходзіў як ад палітычных актараў, так і ад культурніцкіх арганізацый.


### РАШЭННІ
На першым этапе бачыцца 2 магчымыя пункты прыкаладання высілкаў.

##### 1. Дыскусіі
Неабходна арганізацыя шэрагу дыскусій з тэкставым падсумаваннем, дзе эксперты разам з палітыкамі і грамадскімі дзеячамі падымалі разбіралі складаныя даты гістарычнага календара. Напрыклад, "27 ліпеня ці 25 жніўня", "Ці актуальнае ў 21 ст. 8 верасня як свята", "Якіх дат не хапае ў святочным календары?"

##### 2. Прасоўванне
Натуральным вынікам публічных і непублічных дыскусій будзе выяўленне нейкай колькасці гістарычных дат, якія па тых ці іншых прычынах патрабуюць большай увагі прафесійнай супольнасці і непасрэдна БІПГ.
У межах праекта можна выбраць 2 ці 3 даты і распрацаваць пад іх шэраг мерапрыемстваў, якія спрыялі б актуалізацыі і пазнавальнасці гэтай даты ў шырокіх колах грамадства, а таксама, калі трэба, выпраўлялі ўспрыняцце гэтых дат.

### ІНШАЕ
Правядзенне гэты мерапрыемстваў будзе спрыяць фармаванню унутранага гістарычнага календара БІПГ у адпаведнасці з якім арганізацыя зможа планаваць свае далейшыя дзеянні і праекты.

[[@ БІПГ]]
