

***

Ці расказвалі вам вашыя дзядулі і бабулі пра сваю барацьбу ў партызнаскіх атрадах пад час вайны? Ці можа расказвалі, як іх сем'і ўратавалі партызаны? 

Расказвалі? То вам пашчасціла. Большасць беларусаў у сваёй сямейнай гісторыі такога ня маюць. 

Але чаму? У сучасных падручніках пішуць, што  партызанская барацьба ў БССР пад час другой сусветнай вайны набыла ўсенародны характар. Што ў ёй удзельнічалі сотні тыся нашых продкаў. Аддана, самахвярта абаранялі яны сваю савецкую радзіму. 

А ці ўсё так адназначна ў гэтай гісторыі? Давайце па парадку.

Да сярэдзіны 1942 года партызнскіх атрадаў у БССР было вельмі мала. Гісторыкі называюць лічбу каля 8 тыс. чалавек. І збольшага гэта былі вайскоўцы, якія апынуліся ў акружэнні. 

У масавую з'яву партызанку пераўтварыў тагачасны кіраўнкі БССР Панцеляймон Панмарэнка, які ўгаварыў Сталіна стварыць у Маскве Цэнтральны Штаб партызанскага руху і зрабіць стаўку не на прафесійныя дыверсійныя атрады, а менавіта на агульна народны рух. Толькі пасля яго запуску ў канцы траўня 1942 года, у Беларусь пачалі арганізавана закідваць камандзіраў, зброю і медыкаменты, па выніку чаго і пачала паўставаць масавая сетка патрызанскіх атрадаў. Таму казаць пра масавы ўздым невыпадае.

Сапраўды масавы рост партызнскіх атрадаў адбыўся ўжо летам 1943 года і звязаны ён быў найперш з рэпрэсіўнай палітыкай нацыстаў і ... неадназначнымі паводзінамі саміх патрызан. Простыя людзі па ўсёй Беларусі апынуліся ў сітуацыі, калі днём да іх прыходзілі немцы і маглі забіць, ці спаліць вёску за малейшае падазрэнне супрацоўніцтва з "ляснымі бандытамі", а ноччу завітвалі партызаны маглі без усялякага суда расстраляць за супрацоўніцтва з немцамі. У такой сітуацыі самым бяспечным было сысці ў лес і самім стаць партызанамі. Так быў большы шанец выжыць.

Гісторыкі да гэтага часу спрачаюцца пра тое, колькі людзей сышлі пад час вайны ў партызаны. Мяркуецца, што ў 1944 годзе ў больш чым 700 атрадах дзейнічала больш за 170 тысяч партызан. Гэта несумненна вялікая лічба, але наўрадці цягне на тэрмін "усенародная барацьба", калі ўлічыць, што ў калабарацыяніскія дапаможныя фармаванні таксама сышлі дзясяткі тысяч беларусаў. 

Толькі меншасць беларусаў на той вайне брала зброю ў рукі, каб біцца за нейкую ідэалогію. Большасць рабіла гэта, каб ратаваць жыццё. Прычым выбар на якім баку гэта рабіць часта залежыў ад выпадковасці.


[[Вайна. Юбілейны цікток]]
