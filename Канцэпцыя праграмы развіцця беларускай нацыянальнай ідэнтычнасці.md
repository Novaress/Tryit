https://docs.google.com/document/d/1NsEqkvwDriTOxGIBJ19qf3dVntYgxx5LWBLWdkPisYQ/edit



ПРАБЛЕМАТЫКА

Беларускае грамадства  стаіць цяпер перад выклікам захавання і развіцця нацыянальнай ідэнтычнасці. 
 

Асноўныя праблемы:

- базавая недаразвітасць нацыянальнай ідэнтычнасці звязаная з неспрыяльнымі ўмовамі ХХ ст. Недахоп вобразаў, сэнсаў, практык;
    
- агрэсіўная палітыка аўтарытарнага рэжыма Лукашэнкі, які з мэтай захавання ўлады стварае перашкоды развіццю беларускай культуры і фармаванні самадастатковай ідэнтычнасці беларусаў, а таксама спрыяе пашырэнню ў краіне таксічных ідэй рускага міра;
    
- сусветная глабалізацыя, якая патрабуе новых формаў і падыходаў да фармавання і праяўлення нацыянальных ідэнтычнасцяў.
    
  

КАШТОЎНАСЦІ ПРАГРАМЫ

У межах праграмы плануецца развіваць наступныя каштоўнасныя складнікі нацыянальнай ідэнтычнасці:

- самапавага прадстаўніка беларускай нацыі;
    
- пачуццё адказнасці за сябе і за сваю супольнасць;
    
- апора на беларускамоўнае ядро беларускай культуры;
    
- інклюзіўнасць і павага да іншых народаў і ідэй;
    
- крэатыўнасць і гатоўнасць да нестандартных рашэнняў;
    
- вызнанне права і дэмакратычных прынцыпаў - асновай пабудовы беларуска дзяжравы.
    
 

МЭТА ПРАГРАМЫ

Мэтай дадзенай праграмы з’яўляецца фармаванне ўстойлівых структур і доўгатэрміновых трэндаў, якія будуць уплываць на развіццё і ўмацаванне беларускай нацыянальнай ідэнтычнасці ў сучасным свеце.


ЗАДАЧЫ ПРАГРАМЫ:

зыходзячы з таго, што мы канцэнтруемся на ідэнтычнасці
  
- развіццё сэнсаў, вобразаў і метадаў прасоўвання беларускай ідэнтычнасці заснаванай на прынцыпах самапавагі, гуманізма і дэмакратыі;
    

- стварэнне ўмоў для максімальна вялікага ахопу беларусаў беларускай нацыянальнай ідэяй;
    

- спрыянне выхаду беларускай культуры на сусветны ўзровень (гэты пункт можа быць падзадачай у першым пункце задачы, але можа выставіць асобнай задачай);
    
 

ПРЫНЦЫПЫ ПРАГРАМЫ
Стратэгія рэалізацыі праграма фармуецца з:

- разуменнем існавання трох рэальнасцяў у якіх існуе беларуская ідэнтычнасць: унутры Беларусі, замежжа, віртуальная прастора;  
    
- улікам таго, што рэалізоўваць яе будзе абмежаванае ў рэсурсах і магчымасцях беларускае грамадства, а не дзяржава. Адпаведна метады і прыёмы рэалізацыі стратэгіі выбіраюцца адпаведныя магчымасцям грамадскіх інстытутаў.  
    
- пазіцыі таго, што ў цяперашняй сітуацыі прасоўванне нацыянальнай ідэнтычнасці ёсць інструментам у змаганні за вызваленне Беларусі ад аўтакратыі, але адначасова з гэтым сэнсы сфармаванага наратыва мусяць працаваць у далёкай перспектыве і мець універсальнае напаўненне.
      
- увагай на тое, што нацыянальная ідэнтычнасць найперш звязаная з развіццём нацыянальнай культуры, але не тоесная выключна развіццю культуры. Ідэнтычнасць праяўляецца таксама ў іншых сферах жыцця грамадства.  
    
- усведамленнем, што нацыянальную ідэнтычнасць немагчыма цалкам штучна пабудаваць, але арганізаванымі дзеяннямі можна паўплываць на яе развіццё і рост  

[[Стратэгія беларускага нацыянальнага адраджэння. Заўвагі да сутнасці]]
