“Тут можа быць вашае імя”

У беларускай грамадскай прасторы ўзнікла за апошнія 2 гады шмат новых праектаў рознага памеру, фармату і, адпаведна, эфектыўнасці.

Праблема заключаецца ў тым, што мы проста ня бачым і не разумеем, якія з гэтых праектаў “усур’ёз”. Хто з іх заснаваны валацёрамі на эмоцыях і трымаецца на гэтых эмоцыях, а хто расце і развіваецца да сур’ёзных арганізацый.

Такая неасэнсаванасць стварае праблемы:

- мы не можам зразумець - расце, ці змяшаецца “Новая Беларусь”;
- якія сферы беларускага жыцця ахопленыя інстытутамі, якія трымаюцца толькі на валанцёрскай дзейнасці;
- няма разумення, якія праекты найперш трэба падтрымліваць па-сур’ёзнаму;
- няма зразумелых маркераў да якіх могуць імкнуцца арганізацыі ў працэсе роста.

Гэтыя праблемы магло б закрыць стварэнне “рэйтынгавага агенцтва”, праекта, набліжанага па сутнасці і механіках да міжнародных рэйтынгавых агенцый устройлівага роста.

Задачай такога агенцтва было б наданне рэйтынга устойлівасці беларускім арганізацыямі і ініцыятывам.

Сістэма і маркеры ацэнкі мусяць выпрацоўвацца асобна. Дзесьці тут і ляжыць асноўны кавала працы. Зрэшты методыкі ацэнкі ўстойлівага росту існуюць, іх трэба толькі адаптаваць.

Ідэя, зразумела сама па сабе вельмі сырая і выклікае шмат пытанняў. Але калі пачаць гэту працу хаця б з невялікім корпусам аб’ектыўных метрык, то ўсё адно гэта будзе мець вялікі эфект і вялікі розгалас.

Прасцейшыя метрыкі - колькасць супрацоўнікаў арганізацыі, колькасць падпісантаў у сацсетках. Нават просты збор гэтых дадзеных дасць цікавую карціну.

Ну і зразумела, што наданне менавіта рэйтынгу эфектыўнасці будзе патрабаваць ускосна суб’ектыўнай ацэнкі, але тым больш цікава будзе распрацоўваць крэтэрыі на гэтым полі.

З’яўленне такога рэйтынга стане прэцэдэнтам і можа моцна падштурхнуць развіццё грамадскага поля:

- з’явіцца прэцэдэнт, што мы можам і мусіць ацэньваць эфектыўнасць адно аднога;
- Дыскусія пра крэтэры ацэнкі актывізуе дыскусію пра тое ў які бок мусяць развівацца/мадыфікавацца грамадскія інстытуты.
- вызначацца фармальныя маркеры роста і адпаведна, узнікне матывацыя дасягаць наступных уроўняў;
- грамадства атрымае спіс тых ініцытыў, праектаў, якія найбольш вартыя падтрымкі.

Магчыма, на першым этапе ідэю рэйтыга можна спрасціць да штогадовай прэміі, якая ўручаецца найбольш устойлівым і эфектыўным арганізацыям Беларусі, якія фармуюць Новую Беларусь.

Зразумела, што такі конкурс выкліча вялікі хайп, але калі добра яго правесці, то можа задаць пэўную рамку росту для іншых арганізацый.

Ну і агулам, у гэты праекце шмат медыйнасці, публічнасці і агрэсіўнасці. Гэта тое, што цяпер трэба)

З іншага боку, магчыма спачатку абысціся без конкурса, а пачаць збіраць базу арганізацый і эксперыментаваць з рознымі фарматамі рэйтынга. Так спакайней.

ПС

У якасці візуальнага вобразу “рэйтынга”  мне агулам бачыцца нейкі аднастаронкавы сайт, дзе аўтаматычна штодня фармуецца “Індэкс Новай Беларусі”. Індэкс вылічваецца на колькасці і якасці арганізацый, якія знаходзяцца ў рэйтыгу.

Ясна, што запусціць напраўду сур’ёзны індэкс будзе няспроста, затое як прыгожа ён будзе глядзецца) Прачынаешся раніцай, запарваеш каву і ідзеш глядзець, ці не падрос індэкс Новай Беларусі. А ўнізе спасылкі на праекты, падтрымаўшы якія можна паскорыць рост гэтага індэкса.

[[прастора рашэнняў]]
