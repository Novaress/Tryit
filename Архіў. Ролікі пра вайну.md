|### Прапановы Васіля. Фармат крытыкі падручнікаў
- Другая сусветная вайна пачалася не ў 1939-м
- Залагоджванне Гітлера і пакт Молатава-Рыбентропа
- Савецка-нацыстоўскі парад у Брэсце
- "Уз'яднанне" 17 верасня 1939 года
- Не нечаканая савецка-нямецкая вайна
- Партызанскі рух
- Зоя Касмадзям'янская
- 28 панфілаўцаў
- Ленд-ліз
- Чаму сімвалам выбралі Хатынь?
- "Генацыд" беларускага народа
- Калі была вызвалена Беларусь
- Сталін "пераможац"
- "Вызваленчы" паход Чырвонай Арміі
- Ад савецка-нямецкай вайны да вайны Халоднай


### Мае прапановы
Што такое фашызм і што такое нацызм.
Хто быў мацнейшы - СССР, ці Германія?
Колькі беларусаў загінула пад час вайны?
Партызанскі рух. Вялікі міф
План Ост. Быў, ці ня быў.
Калабарцыя. Якая яна была.
Хто знішчыў Менск?
Роля Сталіна і камуністычнай партыі ў перамозе.
Беларусы супраць нацызму ваявалі толькі ў СССР? У якіх войсках ваявалі беларусы супраць Гітлера.
Як немцы ставіліся да нацызму.
Дзень Перамогі! Свята, якая з'явлася калі?
Роля СССР у прычынах Другой Сусветнай. СССР за мір?
Калі пачалася вайна?



### Цытаты з падручніка

[[Падручнік пра вайну]]



Пакт
Падпісанне Дагавора аб  ненападзенні забяспечыла Савецкаму Саюзу амаль два гады міру, дапамагло адсунуць на  захад граніцу і  раскалоць кааліцыю краін «восі». Японія расцаніла дагавор як здраду Германіі і адмовілася ад планаў нападзення на СССР, што значна знізіла для яго верагоднасць вайны на  два фронты
22


17 верасня
Нягледзячы на шматлікія спробы германскага боку прымусіць СССР усту- піць у вайну, савецкі ўрад усяляк дэманстраваў стрыманасць. Толькі 17 верасня 1939 г. войскі Чырвонай Арміі перайшлі мяжу польскай дзяржавы і пачалі паход у Заходнюю Беларусь і Заходнюю Украіну. 
Паход войскаў Чырвонай Арміі працягваўся 12 дзён. Усяго было задзейнічана больш за 466 тыс. байцоў і камандзіраў Чырвонай Арміі. У ходзе баёў у Заходняй Беларусі і Заходняй Украіне страты Чырво- най Арміі склалі 1475 чалавек. Насельніцтва Заходняй Беларусі ак- тыўна дапамагала воінам Чырвонай Арміі, стварала партызанскія атрады і самастойна вызваляла населеныя пункты. Беларусы і ўкра- інцы ў пераважнай большасці з захапленнем віталі Чырвоную Армію
...
Уз’яднанне заходніх абласцей з БССР у адзіную дзяржаву стала актам гістарычнай справядлівасці, аднаўлення тэрытарыяльнай цэласнасці рэспублікі, ліквідацыі наступстваў падзелу беларускіх зямель па ўмовах Рыжскага дагавора 1921 г., завяршы- ла шматвяковую барацьбу беларускага народа за нацыянальную і сацы- яльную незалежнасць.

*анічога пра рэпрэсіі*
28

Фінская вайна
Савецка-фінляндская вайна. Ва ўмовах абвастрэння ваенна-палітычнага становішча ў Еўропе неадкладнай задачай для СССР стала ўмацаванне паўночна-заходніх подступаў да Ленінграда — найбуйнейшага прамысло- вага і культурнага цэнтра краіны. На савецка-фінляндскіх перагаворах з кастрычніка 1938 г. па кастрычнік 1939 г. СССР прапанаваў частку фінскай тэрыторыі ў 2761 км2 паблізу Ленінграда абмяняць на 5529 км2 савецкай тэрыторыі ва Усходняй Карэліі. Але гэтыя прапановы Фінлян- дыя адхіліла. 30 лістапада 1939 г. Савецкі Саюз пачаў ваенныя дзеянні супраць Фінляндыі. Па ініцыятыве англійскай дыпламатыі ў Лізе Нацый было ўзнята пытанне правамернасці дзеянняў Савецкага Саюза, і 14 снежня 1939 г. СССР быў выключаны з яе складу
Нягледзячы на атрыманую перамогу, вайна з Фінляндыяй выявіла шэраг недахопаў у ба- явой падрыхтоўцы войскаў Чырвонай Арміі і яе баяздольнасці. За час фінскай кампаніі савецкія войскі страцілі больш за 140 тыс. салдат і афіцэраў, у той час як фінскія вой- скі — каля 23 тыс. чалавек
*(няма пра беларусаў)*
33

Супрацоўніцтва з Германіяй
«Дзіўная вайна». Германская акупацыя краін Заходняй Еўропы. Пасля акупацыі Поль- шчы баявыя дзеянні ў Заходняй Еўропе былі прыпынены да вясны 1940 г. Гэты перыяд французскія журналісты назвалі «дзіўнай вайной». Заходнія краіны імкнуліся да таго, каб накіраваць германскую ваенную машы- ну супраць Савецкага Саюза. Толькі з вера- сня 1939 г. па красавік 1940 г. адбылося не менш за 160 тайных сустрэч паміж прад- стаўнікамі нацысцкай Германіі, Вялікабры- таніі і Францыі.

Далучэнне балтыйскіх рэспублік
Далучэнне прыбалтыйскіх рэспублік да СССР. Утварэнне Малдаўскай ССР. Уступленне савецкіх войск у заходнія рэгіёны Беларусі і Украіны садзейнічала ўзмацненню ціску кіраўніцтва СССР на ўрады прыбалтыйскіх краін. Імкнучыся ўмацаваць паўночна-заходнюю мяжу, Савецкі Саюз дамагаўся ад Эстоніі, Латвіі і Літвы згоды на размяшчэнне на іх тэрыторыі сваіх ваенных баз. Інтэнсіўныя перагаворы скончыліся падпісаннем шэрагу пагадненняў. Пакты аб узаемадапамозе, якія прадугледжвалі ўвядзенне на тэрыторыі Прыбалтыйскіх дзяржаў сіл Чырвонай Арміі, былі падпіса- ны СССР з Эстоніяй 28 верасня, з Латвіяй —5 кастрычніка, з Літвой — 10 кастрычніка 1939 г. Ва ўсіх краінах Прыбалтыкі былі сфарміраваныя прыязныя СССР, але не камуністычныя па сваім складзе ўрады. Новыя ўрады знялі аб- межаванні на дзейнасць камуністычных партый і прызначылі пазачар- говыя парламенцкія выбары. 14–15 ліпеня адбыліся выбары ў Народныя сеймы Літвы і Латвіі і Дзяржаўную Думу Эстоніі. Па афіцыйных дадзе- ных, у Эстоніі яўка на выбарах склала 84,1%, пры гэтым за Саюз пра- цоўнага народа было аддадзена 92,8 % галасоў, у Літве яўка склала 95,51 %, з якіх 99,19 % прагаласавалі за Саюз працоўнага народа, у Латвіі яўка склала 94,8 %, за Блок працоўнага народа было аддадзена 97,8% галасоў.
Чырвоная Армія захоўвала нейтралітэт у адносінах да ўнутраных спраў прыбалтыйскіх краін. Народ ствараў свае органы самакіравання ў гарадах, паветах і абласцях. Уваходжанне Прыбалтыйскіх рэспублік у склад СССР адбылося ў жніўні 1940 г. згодна з рашэннем нацыянальных устаноўчых органаў, створаных на аснове выбараў. Гэты акт быў прызнаны вялікімі дзяржавамі законным на Патсдамскай канферэнцыі ў 1945 г., а таксама 35 краінамі на Хельсінскай канферэнцыі ў 1975 
36

План Ост
 У адпаведнасці са спецыяльна распрацаваным яшчэ ў 1940 г. планам «Ост» прадугледжвалася на пра- цягу 30 гадоў прымусова выселіць 2/3 насельніцтва за Урал, у тым ліку 75 % беларусаў. Прыкладна 10–15 % падлягалі анямечванню. Астатнюю частку насельніцтва планавалі знішчыць або ператварыць у танную пра- цоўную сілу для нацысцкай Германіі. «Для нас, немцаў, — падкрэсліва- лася ў заключнай частцы плана “Ост”, —важна аслабіць рускі народ да такой ступені, каб ён не быў больш у стане перашкаджаць нам усталёў- ваць нямецкае панаванне ў Еўропе». Дзеля рэалізацыі гэтага плана ў рэйху было створана спецыяльнае міністэрства па пытаннях усходніх тэрыторый на чале з А.Розенбергам
 51

Дабраахвотнікі
Мабілізацыя праходзіла ў абстаноўцы вялікага патрыятычнага ўз- дыму. Масавай з’явай стала добраахвотнае ўступленне ў рады Узбро- еных Сіл СССР. На працягу аднаго тыдня было мабілізавана 5,3 млн чалавек. Усяго за гады вайны ў Чырвоную Армію было прызвана больш за 29,5 млн чалавек
58

Эвакуацыя па-савецку
24 чэрвеня 1941 г. па рашэнні Савета Народных Камісараў (СНК) СССР быў створаны Савет па эвакуацыі, які вызначаў тэрміны і пара- дак вывазу прадпрыемстваў і матэрыяльных каштоўнасцей, а таксама пункты іх размяшчэння на ўсходзе краіны. Туды за ліпень —снежань 1941 г. было эвакуіравана 2593 прамысловыя прадпрыемствы, у тым ліку 1523 буйныя. З Беларусі ва ўсходнія раёны было эвакуіравана 124 буйных прамысловых прадпрыемства, 6,5% ад іх даваеннай коль- касці.
*тут шмат недагаворана. І пра менск і пра Кіеў*
59

Пра кіраванне Сталіна
Кіраўніцтва Заходняга фронту, якое ўзначаль- ваў камандуючы Д. Р. Паўлаў, абвінавацілі ў «бяз- дзейнасці», «баязлівасці» і асудзілі. Некаторыя былі расстраляны ў ліпені 1941 г. Усе яны былі рэабілі- таваны пасмяротна
69


Пра расправы над мірным насельніцтвам
З першых дзён агрэсары ўчынялі масавыя расправы над мірным на- сельніцтвам. На Маскоўскай і Магілёўскай шашы 24 і 25 чэрвеня на выхадзе з Мінска фашысцкія лётчыкі расстралялі бежанцаў. Такое ж злачын- ства было здзейснена 26 чэрвеня недалёка ад Астрашыцкага Гарадка. Жудасная трагедыя адбылася пад Рагачовам. Германскія лётчыкі-душагубы расстралялі на брыючым палёце 40 хлопчыкаў і дзяўчынак, якія купаліся ў Дняпры. Рака чырванела ад крыві бязвінных ахвяр
*не сказана пра рэпрэсіі. Чэрвень*
71

Пра Жукава
Палка- водчы талент Жукава ярка раскрыўся падчас Вялікай Айчыннай вайны. Пра яго працаздольнасць хадзілі легенды. Калі фашысты рваліся да Масквы, ён не спаў 11 сутак. У ноч на 9 мая 1945 г. ад імя СССР падпісаў Акт аб безагаворачнай капітуляцыі Германіі. 24 чэрвеня 1945 г. прыняў Парад Перамогі ў Маскве на Чырво- най плошчы. Валодаў здольнасцю правільна ацаніць складаную стратэгічную абстаноўку, спрагназаваць магчымы ход ваенных дзеянняў. Аўтар кнігі «Успаміны і разважанні», якая пачынаецца словамі: «Савецкаму салдату прысвячаю. Г. Жукаў». У народзе яго называлі «Маршал Перамогі»
*тут варта Ракасоўскага*
70

Пра ленд ліз
У агульнай колькасці пастаўкі па ленд-лізе ў СССР склалі каля 4% ад вытворчасці Са- вецкага Саюза. Падчас вайны ЗША паставілі ў СССР 18 300 самалётаў, 11 900 танкаў, 8218 зе- нітных гармат, 131 600 кулямётаў, 427 тыс. аўтамабіляў, каля 2 тыс. паравозаў, значную колькасць дакладнай тэхнікі і прыбораў, ка- ляровых металаў, а таксама прадуктаў харча- вання. Зразумела, дапамога была істотнай, але не вызначальнай. Без яе перамога над во- рагам была б і не такой хуткай і больш кровапралітнай. Як справядліва адзначыў памочнік прэзідэнта ЗША Г. Гопкінс: «Мы ні- колі не лічылі, што наша дапамога па ленд-лізе з’яўляецца галоўным фактарам савецкай перамогі над Гітлерам на Усходнім фронце. Яна была дасягнута гераізмам і крывёю ру- скай арміі».
80

Пра калабарацыянізм
Няўдачы вермахта на савецка-германскім фронце, актыўная бараць- ба ў тыле акупантаў партызан і падпольшчыкаў вымушалі германскія ўлады шукаць падтрымкі сярод мясцовага насельніцтва. Агрэсары імк- нуліся стварыць на захопленых тэрыторыях добра наладжаную структуру органаў кіравання, якія павінны былі садзейнічаць найбольш эфектыў- наму ваенна-эканамічнаму прысвойванню прыродна-сыравінных і хар- човых багаццяў краіны, ажыццяўленню татальнага ваенна-паліцэйскага кантролю, падтрыманню жорсткага парадку і насаджэнню нацыяналсацыялістычнай ідэалогіі. З ліку мясцовых жыхароў ствараліся калабара- цыянісцкія органы і арганізацыі Слова «калабарацыянізм» азначае супрацоўніцтва. Пасля таго як кі- раўнік урада «Вішы» маршал А. Петэн заклікаў французаў пасля акупацыі Францыі ў 1940 г. супрацоўнічаць з нямецкімі акупантамі, слова набыло адмоўнае значэнне. Затым гэта паняцце стала ўжывацца і ў адносінах да іншых еўрапейскіх урадаў, якія дзейнічалі пад германскай акупацыяй. Дзейнасць кіраўніка ўрада Нарвегіі В. Квіслінга атрымала вельмі негатыў- ныя ацэнкі. Яго імя стала агульным і словам «квіслінг» сталі называць здраднікаў, калабарантаў. Калабарацыянізмам называюць усвядомленае, добраахвотнае і наўмыснае супрацоўніцтва з ворагам, у яго інтарэсах і з мэтай прынесці шкоду сваёй дзяржаве. У большасці краін факт кала- барацыянізму кваліфікуецца як злачынства супраць сваёй дзяржавы, дзяржаўная здрада. Германскія ўлады гвалтам, подкупам і падачкамі змаглі ўцягнуць у арбіту акупацыйнай палітыкі і некаторую частку жыхароў Беларусі. У кастрычніку 1941 г. была створана Беларуская народная самапомач (БНС) на чале з І.А. Ермачэнкам, якая павінна была займацца вярбоўкай і вывазам насельніцтва на прымусовыя працы ў «трэці рэйх», арганіза- цыяй ваеннай справы, школьнай адукацыі, аховай здароўя, культурай і прапагандай германскага нацызму. Акрамя таго, калабарацыяністы арганізавалі Беларускае навуковае таварыства, беларускія прафсаюзы і судовыя структуры. Пры кіраўніцтве БНС была створана Цэнтральная рада, члены якой прызначаліся і звальняліся гаўляйтарам B. Кубэ. Германскія акупацыйныя ўлады не забаранялі сімволіку Беларускай Народнай Рэспублікі — бел-чырвона-белы сцяг і герб «Пагоня». Аднак палітычнае кіраўніцтва Германіі не прызнавала іх у якасці дзяржаўных сімвалаў, іх выкарыстанне строга рэгламентавалася і дазвалялася толькі пры правядзенні пэўных палітычных мерапрыемстваў.
91

Палітыка генацыду
Палітыка генацыду. На акупіраванай тэры- торыі германскія агрэсары праводзілі мэтана- кіраваную палітыку генацыду беларускага наро- да. Генеральнай Асамблеяй ААН у 1948 г. была прынята рэзалюцыя, у якой генацыд вызнача- ецца як «наступныя дзеянні, якія здзяйсняюц- ца з намерам знішчыць, цалкам або часткова, якую-небудзь нацыянальную, этнічную, рас- авую ці рэлігійную групу як такую:
98

Царква
30 жніўня 1942 г. адбыўся Усебеларускі сабор праваслаўнай царквы. Аднавілі працу 1044 праваслаўныя прыходы, дзейнічалі 3 манастыры. Былі адкрыты касцёлы ў Мінску, Магілёве, Барысаве, Беразіне, Заслаўі, Лагойску, Уздзе. Дазвалялася дзей‑ насць уніяцкай царквы і некаторых сектанцкіх абшчын. Ажыццяўлялася падрыхтоўка святароў. Аднак большасць беларускага духавенства не пайшла на супрацоўніцтва з акупантамі і падтрымала партызанскі і падпольны рух у Беларусі. Формы дапамогі былі рознымі: забеспячэнне прадуктамі, прадастаўленне прытулку для адпачынку партызан, лячэнне параненых, афармленне дакументаў і фіктыўных даведак, укрыццё моладзі, удзел у разведцы. Усякая сувязь з партызанамі жорстка каралася акупацыйнай уладай. Гітлераўцы бязлітасна спальвалі цэрквы, расстрэльвалі святароў, калі падазравалі іх у сувязях з партызанамі
107

Партызаны
Партызанскі рух меў агульнанародны характар. Брыгады і атрады папаў- няліся за кошт мясцовага насельніцтва. Партызаны абаранялі інтарэсы народа і абапіраліся на яго падтрымку. Ужо ў канцы 1941 г. у тыле ворага змагалася звыш 2 тыс. партызанскіх атрадаў агульнай колькасцю 90 тыс. чалавек, у тым ліку ў Беларусі —каля 230 атрадаў і груп агульнай колька- сцю звыш 12 тыс. Нягледзячы на цяжкасці, барацьба ў тыле ворага не спы- нялася ні на адзін дзень, яна расла і мацнела, залучаючы ў шэрагі актыў- ных байцоў з фашыстамі шырокія народныя масы. Менавіта ў 1941 г. былі закладзены асновы фарміравання разрозненых, шмат у чым стыхійных акцый у першыя месяцы вайны ў шырокае супраціўленне.
Пар- тызанскія рэзервы складалі больш за 440 тыс. чалавек. Барацьба беларускага народа супраць германскіх агрэсараў набыла характар усенарод- нага супраціўлення. Гэта была не барацьба асу- джаных, а свядомы рух супраціўлення супраць агрэсараў.
У канцы 1943 г. беларускія партызаны кан- тралявалі 108 тыс. км2, ці 58,4 % акупіраванай тэрыторыі рэспублікі, у тым ліку 37,8 тыс. км2 было ачышчана ад акупантаў цалкам. Усяго ў Беларусі існавала больш за 20 буйныхпар- тызанскіх зон, насельніцтва якіх было шматлі- кім: у Полацка-Лепельскай пражывала больш за 73 тыс. чалавек, у Клічаўскай —больш за 70 тыс., у Івянецка-Налібо- цкай — каля 60 тыс.
114

Рэйкавая вайна
Другі этап «рэйкавай вайны» пад кодавай назвай аперацыя «Канцэрт» праводзіўся з ся- рэдзіны верасня да пачатку лістапада 1943 г., калі Чырвоная Армія ўжо ўступіла на тэрыто- рыю БССР. Трэці этап «рэйкавай вайны» пачаўся ў ноч на 20 чэрвеня 1944 г., напярэдадні аперацыі «Баграціён», і працягваўся да поўнага вызва- лення Беларусі. Падчас «рэйкавай вайны» была выкары- станая новая тактыка: на разгром чыгуначных шляхоў выходзілі не асобныя дыверсійныя групы, а ўсе атрады і брыгады. У выніку гер- манскія пастаўкі для фронту скараціліся амаль напалову. Важна падкрэсліць, што ў «рэйкавай вайне» актыўны ўдзел прымала і мірнае на- сельніцтва.
130