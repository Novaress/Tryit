Шаноўныя аспенаўцы! 

Хачу запрасіць вас паўдзельнічаць у эксперыменце, які я арганізую ў межа праекта "Магістраты".

У "Магістратах" мы ўжо 2 гады спрабуем розныя варыянты як можа эфектыўна збіраць беларусаў на фінансаванне карысных для Беларусі праектаў. Шукаем ў кірунку доўгатэрміновай і ўсвядомленай прадтрымкі. 

І вось у канцы мінулага года выйшлі на фармат, спрагназаваны яшчэ Абдзіраловічам 100 год назад - кааператыў )

Зараз мы збіраем такі вось нефармальны кааператыў "Магістрат Кнігі". Логіка працы наступная: усе ўдзельнікі магістрата ахвяруюць у агульную скарбонку штомесяц ад 10 да 100 даляраў. Пасля супольным галасаванне вырашаюць на які праект пойдуць сабраныя грошы.

Нашая мэта - доўгатэрмінова укладацца ў праекты, якія будуць уплываць на развіццё беларускага кніжнага рынка. [тут пафасны кавалак пра важнасць кніг і пра неабходнасць беларусам самім уплываць на сваю будучыню. уставіце самі]

Мы ўжо назбіралі невялікую скарбонку і ў бліжэйшы час будзем праводзіць першае галасаванне па праектах падтрымкі. Маем некалькі прапаноў. Прычым як досыць простых (падтрымка выдання асобных кніг), так і складаных (падтрымка старту карыснай аплікацыі па кніжнай тэме). Ёсць нават цікавая інвестыцыйная прапанова.

Адразу шчыра абазначу, што нягледзячы на пэўны вопыт у гэтым кірунку, справа новага магістрата пакуль што чысты эксперымент. Ёсць зоны пакрытыя туманам невядомасці з якімі яшчэ трэба будзе разбірацца. Але справа ўжо ідзе і выглядае вельмі цікава!

І я падумаў, што каго яшчэ запрашаць у кніжную авантуру на сумежжы Гобса і Абдзіраловіча, калі не аспенаўцаў) Таму, вось спасылка на магістрат. Буду рады бачыць:

https://mahistrat.notion.site/knizhny

Таксама буду вельмі ўдзячыны за фітбэк. Калі нешта спужала, засталося незразумелым, ці агулам маеце скепсіс да такога падыходу, то напішыце калі ласка. Гэта будзе карысна.

Спасылка толькі для вас. Прашу пакуль не распаўсюджваць.

[[Кніжны магістрат]]
