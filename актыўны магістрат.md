Ідэі для актыўных магістратаў


Сутнасць такая: калі мы ня можам сходу знайсці выканаўцу для важнай справы, то можа быць варта абазначыць, што мы яго чакаем і што гатовыя яго падтрымаць? Стварыць уцямны запыт. Як гэта зрабіць? Возьмем да прыкладу маю ідэю. Засноўваецца Магістрат "Беларускія Студэнты Замежжа" (назва умоўная). У яго далучаюцца тыя, хто гатовы падтрымаць менеджара (арганізацыю), які возьмецца за вырашэнне гэтай праблемы (падтрымка - гэта 10$ у месяц цягам акрэсленага перыяду). Калі збіраецца кола ў чалавек 100, то магістрат пачынае дзейнічаць: удзельнікі ўдакладняюць задачу, робяць першы ўнёсак і магістрат публічна абвяшчае конкурс. Магчыма, гэта конкурс не на ўсю задачу (стварэнне "лігі студэнтаў"), а на нейкія падрыхтоўчыя дзеянні. Можа проста на збор экспертызы. Ці на праект блізкі да тэмы. 

Тут могуць быць нюансы. Яны рашаюцца ўнутры Магістрата. Зацікаўленыя менеджары дасылаюць заяўкі на конкурс. Пераможца бярэцца за выкананне задання. У вызначаны тэрмін (паўгады ці год) падводзяцца вынікі. І выстаўляюцца наступныя задачы. Работу ўнутры магістрата арганізуе сакратар, які атрымлівае нейкі працэнт ад штомесяцовага збору. У нейкія момант адзін з конкурсаў прыводзіць да стварэння арганізацыі “Лігі студэнтаў”, якая аўтаматычна атрымлівае сталую базу "інвестараў". Неяк так. 

Гэта ўсё крыху рамантычная схема. Відавочна, што там шмат развілак і праблем. Банальна можа не знайсціся менеджар. Але сэнс якраз у тым, што нават пры самых неспрыяльных умовах магістрат можа працягваць расці і збіраць экспертызу па пытанні, чакаючы пакуль не з'явіцца менеджар. То бок, магістрат можа назбіраць 300 чалавек і проста завіснуць на год, бо няма адэкватнай прапановы. Але ўвесь гэты час зацікаўленыя асобы (арганізацыі) будуць ведаць, што ёсць такая прапанова з патэнцыйным бютжэтам у 3000 даляраў у месяц. Такая вось ідэя.

ІДЭІ ДЛЯ АКТЫЎНЫХ МАГІСТРАТАЎ
Кнігі
Спорт
Гістарычныя артэфакты (музей)

[[@ магістраты]]

#палітыка