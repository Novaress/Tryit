ПРАБЛЕМА
Беларуская культурная прастора прапануе цяпер досыць шмат беларускамоўнага кантэнта, які можна спачыць у інтэрнэце, ці ў папяровым выглядзе.
Пры гэтым адчуваецца вялікі недахоп наватарскіх, альбо маштабных праектаў, якія прапаноўвалі б людзям прамы беларускамоўны кантакт, якія патрабавалі б а карыстальніка не проста спажывання інфармацыі, але ўдзелу ў нейкай беларускамоўнай дзейнасці.
Гэта праблема істотная, бо толькі камунікацыя з іншымі людзьмі дае гарантаваны імпульс для перахода на беларускую мову. Да таго ж такія камунікацыйныя пляцоўкі важныя, бо выконваюць сацыяльную функцыю і даюць беларусам ў розных кутках свету не пачувацца адзінцамі.

РАШЭННЕ
Правядзенне конкурса для сацыяльных і камунікацыйных праектаў, якія ставяць сваёй мэтай пашырэнне беларускамоўнай прасторы і развіццё розных камунікатыўных груп.
Гэта могуць быць афлайн клубы, анлайн форумы, гульнявыя праекты. Карацей, усё што звязвае людзей, знаёміць іх і збірае ў супольнасці.

Базавыя ўмовы конкурса:
- праект мусіць ствараць і развіваць камунікатыўныя прасторы;
- праект мусіць імкнуцца да маштабавання, ці прапаноўваць наватарскі падыход.

НЕАБХОДНЫЯ УМОВЫ
- менеджар для рэалізацыі праекта;
- конурская камісія;
- правілы выбару праектаў;
- правілы афармлення заявак;
- грантавы фонд.