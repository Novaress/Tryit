Са знаёмцаў шмат хто цікавіцца дудамі і дударамі, то выпісаў і такія асобна.

Вялікага роду, ды нарабіў смуроду.

Давалі, ды з рук не пускалі.

Дзеці, дзеці, добра з вамі ў леці, а зімою - хоць аб печ галавою.

Ідзі хутка - бяду здагоніш, ідзі паволі - цябе здагоніць.

Каля цара - як каля смерці.

Каму за жарцік прымуць, а каму за тое-ж скуру здымуць.

Не шукай гора - яно само знойдзе.

Пакуль да бога, то чорт душу выйме, пакуль да цара, то пан скуру здыме.

Усе чэрці адной шэрсці.

Хоць голы, ды вясёлы.

Не так дакучна ад паноў, як ад паўпанкаў.

Абяцаў бог даць, але казаў пачакаць.

За тым божа, хто пераможа.

Як не пад'ясі, святых прадасі.

Калі ў школе з матчынай гаворкі пасмяецца, то на старасці ад маткі адрачэцца.

Там вароты пірагом падпёрты.

Адна галавешка не гарыць, а толькі тлее.

Згода будуе, нязгода руйнуе.

Госцю гадзі, дый сябе глядзі.

Добра як сусед блізка і пералаз нізка.

Дурань недабачыць, а разумны прабачыць.

Конь з канём, вол з валом, а свіння з вуглом.

Убіўся ў вароны - каркай як ёны.

Шукае цар царыцы, а пастух пастушыцы.

Яго там і печкі і лаўкі.

Возу гною і вяселле дае дарогу.

Грэчка - авечка, бульба - бык.

Дай божа ўсё ўмець, ды не ўсё рабіць.

Дзе гноем смярдзіць, там і радзіць.

Зіма з вялікай глоткай, усё паесць.

З музыкі ды з млынара не будзе гаспадара.

Пытайся не ўстарога, а ў бывалага.

У гліне капейка не гіне.

Хоць і шкода кветак, але касі луг, як цвіце.

Хоць не вучаны, але добра мучаны.

Адвага альбо мёд п'е, альбо кайданы трэ.

Альбо пакойнік, альбо палкоўнік.

Адным разам дрэва не зваліш.

Жывы нажыве.

Калі не маю цяпер, дык буду мець у чацвер.

Не ў ваду-ж ад дажджу!

Тады Юзік ажэніцца, як лысы вол ацеліцца.

Маладому навучыцца - старому не забыцца.

Абедаў, ды жывот не ведаў.

Скрыпучае дрэва перастаіць здаровае.

Добра вучыць паслухмянага.

Навука - не піва, у рот не ўвальеш.

На лейцах і конь разумны.

Што дурань сапсуе, разумны паправіць, што разумны сапсуе, ніхто не паправіць.

Байка без канца, як кабыла без хваста.

Будзь спярша выслухАчым, а потым апавядАчым.

Дзе няма меры, тамя няма веры.

Добрае слаўцо, лепш за піўцо.

Калі звоняць, мусіць, імша будзе.

Куляй пацэліш у аднаго, у двух, а трапным словам у тысячу.

Дзе этыкету многа, там шчырасці мала.

Малы жук, ды вялікі гук.

Не ўсякі пан, у каго штаны навыпуск.

Стань, паглядзі, плюнь ды пайдзі.

Тварык беленькі, ды розум меленькі.

Хоць няскладна, абы ладна.

Усякі бачыць, што на мне, ды ніхто не бачыць, што ўва мне.

І без папа ведаем, што ў нядзелю свята.

І чорная карова белае малако дае.

Не вучы кульгаць: і так ногі баляць!

Адна ластаўка вясны не робіць.

Блізка ды слізка.

Бітаму сабаку кія не паказвай.

Бойся быка спераду, каня ззаду, а друрня - з усіх чатырох бакоў.

Воўк не еўшы, як селянін пагарэўшы: што ўбачыць - тое трэба.

Воўк сабакі не баіцца, а звягі не любіць.

Даганяючы не нацалуешся.

Дай сэрцу волю - завядзе ў няволю.

Дзеля трубачыста ўсё чыста.

Калі топішся, і за брытву ўхопішся.

Круці не круці - трэба памярці.

Хто надта разумуе, у таго найдурней выходзіць.

Мала ўкусіш - лягчэй глынеш.

На адзін год многа прыгод.

Не папраўляй на п'яным шапкі.

Не хваліся за сем дзён, а хваліся за сем год.

Па кветках яблыкаў не лічы.

Перад невадам рыбы не лаві.

У голад намруцца, у вайну найлгуцца.

Унадзілася свінка ў ніўку, - ці ніўку сажні, ці свінку забі.

У чужой царкве не папраўляй свечак.

Што робіць воўк, тое і ваўчаня.

Як няма рыбы без косці, так няма чалавека без злосці.

Абы дзень да вечара.

Не кожны хворы, што стогне.

Пайшоў сабакам сена касіць.

Прычакаў і баўдзіла, што грэчка ўрадзіла.

Тады стала тужыць, як на лаўцы ляжыць.

Акуратніца - відаць серада з-пад пятніцы.

Гаспадыня! Сем град - адзін бурак.

Дурань вузел завяжа - разумны не развяжа.

Дурню і чорт з дарогі саступае.

Ды ён і свінням добра не раздзеліць.

Еш дурань, бо то з макам.

Жнучы багародзіцу сасніла.

За "бягом" і ход прапаў.

Збыў тата клопат: жыта змалаціў, грошы прапіў.

Злазь з даху і не псуй гонту!

Змяняў быка ў Мінску на індыка ў Пінску.

На гэтым гамУ хто ўхапіў, то таму.

Не жыве, а цьмее.

Ні скакун ні граюн, а ў куточку сядун.

Пагадзі радзіць, дай па бабку схадзіць.

Падпал спаліла, а дровы не падпаліла.

Пашлі асла, за ім - пасла.

Свечкі прышоў тушыць.

Смяецца, як свянцонае парася.

Такі здатны, як вол да карэты.

У вас адпелі - у нас ад'елі.

Хоць горшы, абы іншы.

Што ні нагнецца, то пераломіцца.

Больш выкпіў, як з'еў і выпіў.

Горла шырокае, ды кішка тонкая.

Нам з ім парасят не хрысціць.

Не бачыць сава, якая сама.

Поп сваё, чорт сваё, а вецер сваё.

Няма гАду без яду.

Альбо іграй, альбо грошы аддай.

Ці не багата два баравічкі ў капусту?

Даўся запрэгчы, дасіся і паганяць.

З кім ён, тым ён.

Зух супраць мух.

Пана павесяць - тры дні перад ім шапку здымае: а часам адарвецца!

Шумеў-бы і я, калі-б жонкі не баяўся.

Хоць з карыта, абы дасыта.

Багаты цімошка: сабака ды кошка.

Быў час, калі дзеўкі любілі і нас.

Ваша благароддзе! Свінні ў агародзе.

Ён навучыць на сабак брахаць!

Ілжэ не падсяваючы.

На назе бот рыпіць, а ў гаршку трасца кіпіць.

Не з вялікага балота чорт.

Не ўмыўся - лянівы, умыўся - хвастлівы.

Не фігуруйся, Грышачка!

Нясі, нясі! - цюцькам аддасі.

Няхай звоняць, пакуль ахвоту згоняць.

Паедзем бабка ў чужое сяло, то будзем ведаць, што ў нашым робіцца.

Станавога кучара кум!

Языком, як цяля хвастом.

Як ілгаць, то як кніжку чытаць, а як плаціць, то як дурань стаіць.

Важанае рАсы свіння!

Дзе толькі фэст, то і я там ест.

Дзе гам і я там.

Каб меў дзве душы, то краў бы.

Кульгавы воўк за лісіцу стане.

Яго чэрці і за доўг не бяруць.

Бачыш, дружа, як гарую: з аднае карчмы ды ў другую.

Нап'ецца, дык і з царамі б'ецца, а як праспіцца - свінні баіцца.

П'янаму і козы ў золаце.

Хто курыць, таго да пекла тураць, а хто нюхае, той сам да пекла трухае.

Абы дрыгва, то чэрці будуць.

Дачакалася сучка помачы: сама ляжыць, а дзеці брэшуць.

Для хваста няма паста.

Каб, крый божа, не ўмеў дрыжаць, то ад страху памёр-бы.

Маніў - не казаў, што праўда.

Студэнт смаргонскай акадэміі.

У цябе маладое ляжыць, а ў мяне і старое бяжыць.

Хваліць за вочкі, а ганіць за ножкі.

Хоча пры адным агні дзве пячэні спячы.

Жыць як набяжыць.

_

Нявеста славіцца працаднямі, а не падушкамі.

_

Жартаваў воўк з канём, ды ў жмені зубы панёс.

Адно васемнаццаць, а другое без двух дваццць.

Запалі агонь і паглядзі, ці ў печы гарыць.

Знюхаў кот каўбаску.

Каб мае мыслі ды да праўды выйшлі.

-Маеш, цыган, сведкі? - А як-жа! Жонка і дзеткі!

Маўчаў, маўчаў, а тады зусім сціх.

Мінулі тыя часы, што ляталі каўбасы.

Нашаму парабку кумаў сват.

Пашлі ў гору - па два на шыбеніцу!

Скулачка садзіцца, цельца маладзіцца.

Прышлі вестачкі, што хочацца естачкі.

- Сядай, чалавеча, падвязу. - Няма часу: трэба ісці.

Далікатнай псярні цюцька.

Зяцем пахне.

Кадук яго не бярэ.

Клёпкі ў галаве не стае.

На вярбе грушы.

На лёдзе хату будаваць.

Нішто сабе.

Памінай чым звалі.

Рады даць.

Панеслі на языкак.

У крапіве шлюб бралі.

Цыганскі пот бярэ.

Языком ваяваць.

Яшчэ чэрці на кулачкі не біліся.