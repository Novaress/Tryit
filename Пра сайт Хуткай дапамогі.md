Ці павінна быць расейская мова на беларускім рэсурсе вялікага грамадскага значэння?

Дыскусія вакол запуску сайта Службы хуткай гуманітарнай дапамогі - добрая нагода паразважаць пра нашу класічную моўную праблему на канкрэтным прыкладзе.

Самы відавочны адказ на пастаўленае пытанне - канешне не! Нашая мэта пашырэнне беларушчыны, а не яе змяшэнне.

І вось канкрэтныя аргументы, якія мне прыдумаліся:
- Ідэалагічны. бо гэта будзе павелічэннем прасторы рускай мовы ў беларускай супольнасці, павінна быць наадварот;
- Практычны. бо тады беларусы не будуць карыстацца беларускай версіяй і адпаведна не будуць ведаць беларускай мовы;
- Эмацыйны: расейскай мова - зло. Выкарыстанне рускай мовы - гэта прыніжэнне перад ворагам.

Пачну з практычнага аргумента. І тут усё проста, бо ён не працуе.

Ідэя пра тое, што не маючы расейскай мовы на сайце беларусы будуць вымушаныя карыстацца беларускай і такім чынам на яе пяройдуць, аблудная. Большасць беларусаў ці пройдзе міма такога сайта, ці скарыстаецца яго паслугамі, але наўрад ці будзе пасля ўдзячная за лішнія складанасці. 

Таму на практычным узроўні ККД такой тактыкі будзе вельмі нізкі. А вось незадаволенасці шмат.

Цяпер пяройдзем да ідэалагічнага і эмацыйнага аргументаў. Яны падобныя: Беларусь мусіць быць без расійскай мовы, толькі так нацыя выжыве. 

Ну і нібыта ўсё так. Але не так.

Нашая мэта - павелічэнне беларускай прасторы і колькасці беларускамоўных беларусаў. Як адсутнасць расейскай мовы спрыяе дасягненню гэтай мэты? Ніяк. А магла б.

Калі нейкі рэсурс мае беларускае лога, нэймінг, асноўную старонку загрузкі і прэзентуецца па-беларуску, то наяўнасць там расейскамоўнага функцыяналу - гэта не пра пашырэнне рускага свету, а наадварот пра прынаду, якая набліжае рускамоўных беларусаў да беларушчны. 

Бо яны, карыстаючыся расейскай версіяй несумненна будуць разумець, што сам праект беларусамоўны, будуць разумець, што ён адэкватны, бо размаўляе з рознымі беларусамі і ёсць вялікі шанец, што атрымаўшы паслугу іх давер да беларускамоўнай прасторы вырасце.

А галоўнае ў пашырэнні беларускамоўнай прасторы - гэта не моўныя практыкаванні і веданне ўсіх лінгвістычных правілаў. Галоўнае - гэта давер да гэтай прасторы. 

Мне падаецца, што мы ўжо дастаткова моцныя як супольнасць, каб не баяцца містнычнай заразнасці расейскай мовы, а наадварот выкарыстоўваць яе як прынаду для сваіх справаў. Там дзе гэта актуальна.

Таму мне падаецца, што кажучы пра вялікія палітычныя і грамадскія праекты рэцэпт  досыць просты:
1. Нэмінг, брэндзіг, пазіцыянаванне мусіць быць па-беларуску. Асноўная мова - беларуская.
2. Расейская мова мусіць прысутнічаць на узроўні базавага функцыянала. 

І гэта не пра схіленне перад рускім светам і не пра эмпатыю да рускамоўных беларусаў. Гэта пра пашырэнне беларускамонай прасторы. 

Бо калі мы робім нейкія добрыя і карысныя рэчы, то варта паклапаціцца, каб дасяг да іх быў максімальна просты.






Калі мы абносім нашую прастору высокай сцяной і ставім на ўваходзе прапускны пункт з , то людзі будуць прасіцца патрапіць унутр толькі калі там унутры нешта вельмі прывабная для іх. Але такі

І ў прынцыне такая палітыка працавала ад пачатку незалежнасці. Процьма людзей грукаліся  ў беларушчыну, бо там было таямніча, незвычайна і вельмі цікава. 
Але ў такой тактыцы ёсць мінусы.  Колькасць людзей, якія шукаюць таямніц і прыгод заўсёды абмежаваная. 




Мне падаецца, што каб пашыраць беларушчыну трэба выходзіць са сваёй вежы са слановай косткі і разыходзіцца з місіянерскай дзейнасцю ў халоны свет рускамоўных. 

Карацей, адсутнасць расейскай мовы на сайце - гэта ўмацаванне слановай вежы. Стратэгія слановай вежы заўсёды будзе даваць нам прыток новых беларускамоўных, але ён заўсёды будзе невялікі. 

Таму адсутнасць расійскай мовы на сайце - гэта адмовы ад палітычных амібіцый зрабіць беларускую мову пануючай. 

Такая вось дзіўная выснова.

Ну і трэці аргумент таксама сумнеўны. Расійская мова можа разглядацца, як абсалютнае зло, але гэта зло ўнутры нас. Мы яго не можа проста адрэзаць ад сябе, то тады адрэчам кавалак сябе (большы кавалак). Мы мусіць лячыць "хворую" частку сябе

[[беларусізацыя]]
[[@ адукацыя і ідэнтычнасць]]

#эсэістыка