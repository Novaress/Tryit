[[@ вусы скарыны]]

Коцікі, у мяне для вас сёння падарунак!

- Што перадачы не будзе? Можна ісці спаць?

Не, значна лепш. Сёння мы будзем гаварыць пра прадук, які роўназначна важны і для гісторыі Беларусі (ды што Беларусь, цэлай Еўропы!) і для вас, катоў! 

- Ай, Цімох, мы цябе ведаем як аблупленага. Зноў падманеш. Прыдумаў нейкую хайповую заўлекалачку па сваіх метадычках, а пасля зноўку будзеш датамі сваімі грузіць. 

Селядзец

- Дзе селядзец? Я першы. Не, мне давай. Нарэшце нармальную ежу прынёс, а не гэтыя сухарыкі.

Мы ж абедалі нядаўна, каты. А сялёдка - гэта тэма нашага сённяшняга выдання.

- Ай, ня верым. Зноў ты інтрыгуеш. Каліся, селядзец - гэта імя нейкага персанажа гістарычнага?

Ды не. Гераіня гэтага выдання Clupea альбо сельдзь акеанічная - рыба з роду праменепёрых, жыхарка паўночных акіянаў і мораў нашай планеты. 

- Ну ты даеш, Цімох, уважыў, дык уважыў. Нарэшце, тэма нармальная! Толькі што пра селядзец расказваць? Яго есці трэба!

А вось і не. Селядзец - гэта не пабаюся гэтага слова цэлая з'ява, важная гісторыі ўсяго кантынента і ў прыватнасці для земляў Беларусі. Сёння пра гэта і пагаворым.


Акеанічная сялёдка водзіцца ў паўночнай частцы Атлантычнага і Ціхага акіяна, а таксама ў Паўночна-Ледавітым. Карацей любіць яна каб было пахаладней. Для нас сёння і для Еўропы ў мінулым было важна, што селядзец вадзіўся ў Балтыйскім і Паўночыным моры. І не проста вадзіўся, а быў ці не самым масавым жыхаром там. Адна з асаблівасцяў селядзі ў тым, што гэтая рыба заўсёды ходзіць вельмі вялікімі касякамі.

Нават з позняга сярэднявечча да нас дайшлі гісторыі з берагоў Даніі і Швецыі, дзе лодкі не маглі нармальна плыць з-за вялікай колькасці селядцоў пад вадой і дзе рыбакі мусілі спецыяльна выбудоўваць маршрут так, каб не патрапіць на чарговы вялікі касяк сельдзі і каб яна не забіла сабой ўсе сеці і яе не давялося б выкідаць.

- Дык а чаго выкідаць? Есці яго трэба!

Ой, каты, каб вы пакаштавалі тую селядзец, то пэўне і не захацелі б яе есці!

- Ты каму гэта расказваеш, чалавеча. Перад табой 3 лепшыя спецыялісты па сялёдцы сядзяць!

Вось тут і пачынаецца нашая гісторыя. Сельдзь - вельмі тлустая рыба і таму патрапіўшы на паветра яна пачынае хутка псавацца. І ад гэтага выдзяляць вельмі перыемны пах. А на смак сановіцца горкай.

Таму ў сярэднявеччы селядзец, канешне, лавілі, але лічылі яе рыбай беднякоў і манахаў. Бо рыбы гэтай заўсёды было шмат, яна была танная, але горкая. І заможныя еўрапейцы яе не елі. Таму рыбакі выходзячы ў мора шукалі любой іншай рыбы, толькі не сселядзец.

 Карацей, сялёдка не было ў павазе. Крыху больш яе елі непасрэдна на ўзбярэжжы Балтыкі, але чым далей углыб, тым менш яе спажывылі. І да земля Русі, а пазней ВКЛ яна не дужа даходзілі.

Усё памянялася ў канцы 14 ст. І змены гэтыя звязваюць з адным канкрэтным чалавекам, звычайным галандскім рыбаком, якому да гэтага часу радзім стаіць помнік.

Легенда кажа, што ў 1380 годзе звычайны галандскі рыбак Якаў Вільям Бейкельзон нейкім чынам зразумеў, што горкі смак ў селядца сыходзіць ад яго галавы і вантробаў. Таму адправіўшыя ў мора, ён толькі што вылаўленую рыбу патрашыў, адразаў ёй галаву і клаў у дубовую бочку, дзе перасыпаў соллю.

І здарыўся цуд. Па вяртанні на бераг, аказалася, што селядзець  мае незвычанай смачнае, мяса, якае само просіцца ў рот. А калі яе паліць алеем, з цыбулькай і пад бургундскае піва, дык зусім неверагодоны смак. І вось так у адно імгненне нікому непатрэбная смеццевая рыба пераўтварылася ў дылекатэс. І Галандская маракі кінуліся здабываць гэты прадукт.

- Ну Цікава. Чарговая гісторыя пра палкоўніка Сандраса.

Ну на самой справе Гісторыя пра Бейкельзона хутчэй за ўсё народны міф. Малаверагодна, каб змена статуса селядца адбылася так імгненна і па волі аднаго чалавека. Чысціць рыбу ад вантробаў рыбакі прыдумалі даўно. І тое, што соль дапамагае ў захаванні прадуктаў таксама даўно ведалі. 

Але фактам застаецца тое, што ў канцы 14 ст. зоркі сышлі так, што селядзец раптам стаў запатрабаваным і што самае галоўнае здатным да далёкай транспарціроўкі прадуктам. 

Уздым Галадндыі, які пачаўся у той час шмат у чым звязваюць менавіта са здабычай селядца. Гэту рыбу няма сэнсу лавіць на вуду, яна ходзіць касякамі. Таму для яе здабычы галандцы пачалі развіваць рыбалавецкі флот. Гандаль рыбай запатраваў увядзення процьмы новых правілаў, якія структуравалі эканоміку. Карацей, па выніку для краіны селядзец стаў такім сабе "салёным золатам" на экспарце якога пачала развівацца эканоміка. 

Каб зразумець маштаб зменаў, можа прыгадаць адзін факт: у канцы 15 ст. Англія фармалізвала памер бочкі ў якую рыбакі мусілі складаць рыбу. Яна мусіла быць памерам 158 літраў. І назвалі гэты памер барэль. Цяпер гэтым памерам мераюць нафту ва ўсім свеце.

Зрэшты, на лоўлю сялёдкі падселі ўсе дзяржавы, якія мелі дасяг да мора. І ўсім хапала месца на рынку, бо яшчэ адным цудам селядца, апроч смаку, было тое, што засолены ў бочкай ён магла захоўвацца месяцамі з заставацца ўежнай пасля вельмі доўнага пажарожжу.

Менавіта адкрыты ў 14 ст. метад засолкі ў бочках прывёў селядзец на нашыя землі.

З часоў старадаўняй Русі на нашыя землі быў пракладзены гандлёвы шлях з Балтыкі па Дзвіне. Буйныя купецкія супольнасці ў Полацку і Віцебску арганізоўвалі гандаль з Рыгай праз стагоддзі. 

Увесну яны майстравалі вялікія, шырокія пласкадонныя лодкі, якія называліся стругі, альбо віціны, грузілі іх таварам і сплаўляліся па Дзвіне да Рыгі, дзе прапавалі свой тавар. Маглі там і зазімаваць. 

Ну дык вось. У Еўропу нашыя купцы слаўлялі розныя дары лесу - пушніну, мёд, дрэва. А вось назад Еўропы везлі розныя тавары, але самым масамым таварам быў менавіта сялёдзец - сотні бочак, сотні барэляў сялёдкі пастаўляліся кожны год у Вялікае Княства па Дзвіне.

Мы ня ведаем пра аб'ёмы гандлю ў 16 ст. Але ў канцы 19 ст. у Беларусь штогод імпартавалася 1,4 мільёнаў пудоў селядца. І ўcё гэта з'ядалася.

Менавіта Дзвіна была асноўнай дарогай пастаўкі селядца ў ВКЛ. І ў Полацку і Віцебску вельмі шмат людзей займалася гэтым гандлем. Напрыклад, бацькаі Францыска Скарыны Лука быў такім купцом. У Рызе захаваўся вялізны архіў дамоў паміж Рыгай і Віцебскам датычны найперш справаў гандлю па Дзвіне. Гэты архіў ахіплівае дакументы ад 15 і да 18 ст. і там нярэдка згадваецца селядзец. Дарэчы дакументы нашыя купцы да 18 ст. пісалі па-беларуску.

ГІсторыкі апісваюць як у 16 ст. віцебскія купцы жаліліся, што рыжскія купцы іх падманваюць, бо не дазвалюяць ім адкрываць бочкі перад пакупкай, а там унутры ўжо нясвежая і гнілая рыба. Гэта была распаўсюджаная схема падману. Яшчэ часам рабілі так, што бочкі рабілі больш тоўстымі і ўнытр клалі менш тавару. А як гэта спраўдзіш пад час пакупкі?

Але нягледзячы на ўсе праблемы селядзец да сталоў нашых продкаў даходзіў спраўна!

- Вось жа, нашыя продкі каты гэтаму радаваліся!

Каты тады мышэй лавілі, а не ленаваліся як вы. А сялёдку елі людзі, прычым як заможныя так і бедныя.

Бо мяркуйце самі, атырымаўшы добы смак, селядзец не стаў дарагім, ён застаўся вельмі таннай рыбай, бо яе было шмат і здабыча яе была нескладанай. Па падліках гісторыкаў, у 16 ст. звычайны селянлін на дзённы заробак могу купіць з дзясятак сялёдак. 

А між тым селядзец - гэта мяса. Гэта шмат бялкоў, тлушчоў і маега д3. І гэта мяса аказваецца часам таннейшае, чым тое, што бегае па суседзкім лесе. Вялікі плюс селядца яшчэ ў тым, што яго можна было есці ў пост. І пры ўсіх гэты выгодах - селядзец яшчэ і заморскі тавар.

На працягу стагоддзяў сялёдка была ці не адзінам крамным, заморскім таварам, які простыя сяляне маглі дазволіць сабе купіць. Багатыя сяляне часцей, а бедныя на свята. Напрыклад, на каляды. Таму не дзіўна, што на куццю адно з абавязковых калядных страваў - гэта заморская сялёдка. Яна ў спісе 12 страў з далёкага 15 ст.

Селядзец часта ўзгадваецца як у старажытных дакументах, так і ў мастацкіх творах розных часоў.  У сваіх байках узгадваў селядзец Радзівіл Пане Каханку. У 19 ст. Вінцэнт Дунін-Марцінкевіч у вершы запісаў рэальную гісторыю, якая здарылася на Меншчыне, дзе нейкі селянін з Лошыцы прадаў на кірмашы карову, зарабіў 10 рублёў і пайшоў у шынок, дзе да гарэлкі ўзяў 2 селядцы. Адзін з'еў, а другі паклаў кішэню. Па дарозе зайшоў яшчэ ў адзін шынок і там закусіў другім селядцом. Ну і нескладана згадагадацца, што з'еў з гэтым селядцом чырвонец, які ляжаў у той жа кішэні і прыліп да рыбы.

Застаўся селядзец і ў народнай традыцыі. У прымаўках "Як селядцы ў бочцы", у трумачэнні сноў.

Найчасцей селядзец спажывалі па-простаму - чорны хлеб, цыбуля, алей. Так як і мы цяпер. Але былі і больш складаныя рэцэпты - вэнджаны селядзец, катлеты з селядца, селядцовы рассол, фаршмак і шмат што яшчэ. У незвычайных рэцэптах рэй вялі тутэйшыя яўрэі, зрэшты менавіта яўрэі найчысцей трымалі шматлікія шапікі, дзе селядзец прападавалі. Таму ў традыцый културы гэтая рыба яшчэ моцна звязная ў яўрэйствам.

Таму ня дзіва, што найвышэйшую мастацкую адзнаку гэтай рыбе далі тутэйшыя яўрэйскія мастакі Марк Шагал і Хаім Суцін, якія ў сваіх творах паказвалі гэту рыбу. Дарэчы, бацька Шагала ў Віцебску быў якраз прадаўцом селядца. 

- От і я так магу накрэмзаць. 

Ну гэта наўрадці. А вось паесці селядца можаш. Таксама як Марк Шагал, Дунін-Марцінкевіч, Радзівіл Пане Каханку і Францыск Скарына. Гэтая заморская госця звязвае нашыя кулінарцыя традыцыі з традыцыямі нашых продкаў з глыбіні стагоддзяў. 

Як будзеце рабіць бліжэйшым часам селядзец па шубай, уздайце пра гэта.






