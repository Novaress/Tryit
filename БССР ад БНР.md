

Ёсць у гісторыі пытанні, якія турбуюць заўсёды і заўсёды спараджаюць дыскусіі. Адно з такіх пытанняў, якое заўсёды гучыць перад 25 сакавіка - а ці быў нейкі сэнс у абвяшчэнні БНР? Ці паўпрывала неяк гэтая фіктыўная дзяржаўнасць на далейшае развіццё Беларусі і ў прыватнасці на стварэнне БССР?

Ну вось паглядзіце: ёсць БНР - абвешчаная ў Менску некалькімі дзясяткамі чалавек рэспубліка, якая не мела свайго войска, сваёй тэрыторыі і свайго бютжэта. Рэспублікая, якая заўсёды была пад кантролем немцаў і пратрымалася на тэрыторыі Беларусі толькі каля 2 год. І ёсць БССР, утвораная ў Смаленску праз 9 месяцаў пасля БНР савецкая рэспублікая, якая ніколі не мела сваёй незалежнасці, але пры гэтым здолеўшая вырасці ў самадастатковы дзяржаўны арганізм.

Розныя ініцыятары, розныя абставіны, розныя гарады, розныя вынікі. Дык ці ёсць паміж імі хоць нейкая сувязь?
 
У савецкіх падручніках БНР паслядоўна называлі проста інтрыгай буржуазных нацыяналістаў, інтрыгай, якую не падтрымаў народ. А вось БССР - гэта сапраўдная рэспубліка. Ого! Выбраная народам, савецкая ўлада, якая цудоўным чынам дзейніласа абсалютна сінхронна з бальшавіцкай уладай у Маскве.

Ну пра выбранасць народам, гэта канешне перабор, але факты застаюцца фактамі: БССР - дзяржава, якая праіснавала 70 год, будавала фабрыкі, заводы, адкрывала універсітэты. А вось БНР - напаўміфчнае утварэнне, якое засталаося ў гісторыі толькі на паштовых марках. 

Дык чаму нам так важна кожны год адзначаць 25 сакавіка? Можа ну яго? Рэальнай дзяржай, хай і без незалежнасці стала менавіта БССР. Можа перанесці дзень Волі на 1 студзеня? А пра БНР забыць? Бо гэта была ж эмітацыя.

Давайце сёння яшчэ раз прагаворым гэту важную тэму - ці паўплывала БНР на рэалізацыю рэальнай беларускай дзяржаўнасці?


Ёсць два падыходы да тэмы стварэння БССР. Адна з іх савецкая і гераічная. Што беларускі народ захацеў скінуць буржуяў і мець савецкую ўладу. Ленін беларускі народ пачуў і 1 студзеня 1919 года ў Смаленску была абвешчаная БССР.

Другая версія адваротная. У 1918 годзе ў бальшавікоў было процьма праблем, фронт сыпаўся і яны вырашылі на мяжы з Польшчай стварыць нават не дзяржаву, але хутчэй шыльдачку з назвай дзяржавы, каб мець буфер супраць Захада. Таму яны на каленцы сварганілі з'езд у Смаленску і абвесцілі БССР, якую праз пару месяцаў перарабілі ў ЛітБел. А пасля зноў у БССР. І гэта ўсё было проста меркантыльная гульня цынічных камуністаў, да якой беларусы не мелі ніякага дачынення.

Якая з гэтых версій правільная? 

- Ну напэўна ж не першая? 
- Канешне другая! БССР марыянетка.

І вось тут ёсць пра што пагаварыць. Глядзіце, БССР несумненна стваралася камуністмі як марыянетачная дзяржава, але ідэя Беларусі як хай сабе і залежнага, але ўсё ж суб'екта зваліліся на Леніна не з неба. 

Ідэя гэта паўстала з двух розных прычын.

Па-пераше, шмат людзей працавала на тое, каб у бальшавіцкім асяроддзі гэтая думка існавала. У Камуністычнай партыі была беларуская секцыя, якая вырасла з асобнай беларускай партыі РСДРП, пры ўрадзе функцыянаваў Беларускі нацыянальны камісарыят. У  Петраградзе збіраліся з'езды беларускіх рабочых, ці маракоў, актыўна выдавалася розная літаратура, газеты і брашуры. Галоўнымі дзеячамі ў гэтым кірунку былі самыя вопытныя і актыўныя беларускія камуністы Аляксандр Чарвякоў і Зміцер Жылуновіч. 

Але ўсіх гэтых актыўнасцяў магло быць зусім недастаткова, бо ў нацыянальнага руху ў нованароджанай дзяржавы быў моцны вораг: Аблвыканза 

- Чаго?

Абласны выканаўчы камітэт заходняга фронта. Яе кіраўніком стаў Аляксандр Мяснікоў. Гэты камітэт вырас з салдацкіх камітэтаў, якія актыўна ствараліся ў 1917 годзе ў Беларусі і ў 1918 годзе стаў галоўнай палітычнай сілай бальшавікоў. Кіраўнікі Аблвыканзаха Мяснікоў і Кнорын не хацелі дзяліць уладу з нейкімі там нацыянальнымі камуністамі і таму паслядоўна і катэгарычна выступалі супраць беларускай дзяржаўнасці. А іх слова мела вялікую ролю.

Чаму ж лінія Жылуновіч і Чарвякова ўсё ж перамагла і ў канцы 1918 года было прынятае рашэнне аб стварэнні Беларусі? Не нейкай Магілёўскай рэспублікі, якую можна было б на хаду прыдумаць для стварэння буфернай зоны, а менавіта Беларусь?

І тут відавочны адказ - галоўная прычына БНР.

Не мог Ленін і іншыя камуністы заплюўчыць вочы на тое, што побач з імі вырастае хай сабе і кволае, але самастонае палітычнае ўтварэнне.

Па-першае, сам факт абвяшчэння БНР, а пасля незалежнасці БНР стаў моцным палітычным крокам. Гэта быў афіцыйны акт, які засведчыў, што беларусы маюць права на самастойную дзяржаўнасць. Гэты факт стварыў прэцэдэнт.

Па-другое, дыпламатычная дзейнасць БНР. Пры ўсіх праблемах працы новага ўраду, дыпламатычную працу яны разгарнулі досыць сур'ёзна. Дзеячы БНР наладзілі стасункі з Украінскай народнай рэспублікай, якая на той момант была прызнаная Еўропай. Наладжваліся стасункі з новым літоўскім урадам.
Антон Луцкевіч ня раз сустракаўся з польскімі вышэйшымі дзеячамі - Пілсудскім і Падэрэўскім. І Пілсудскі выказваўся пра неабходнасць самасвызначэння беларусаў.

БНР арганізавала сетку сваіх прадстаўніцтваў у шэрагу краін:Германія, Літва, Латвія, Польшча, Украіна, Чэхаславакі,Эстонія, Фінляндыя, Турцыя.

Карацей, было зроблена ўсё для таго, каб ад беларускай тэмы на міжнароднай сцэне нельга было проста адмахнуцца.

Таксама, важным чыннікам было вайсковае пытанне. БНР не здолела стварыць сваёй арміі, але беларускія ваенныя аддзелы паўставалі ў той час у розных краінах з зайзроснай рэгулярнасцю: 1917 года ў Менску арганізатарамі Усебеларускага з'еду быў сфармаваны пехотны полк, у 1918 года ў Польшчы была ствараецца Беларуска-літоўская дывізія. У той жа час беларускі дзяяч Некрашэвіч лабіруе перад ангельска-французскімі саюзнікамі стварэнне беларускай "Заходняй Арміі", па тыпу белай арміі, якая мусіла змагацца з бальшавікамі.

Ужо ў 1919 годзе беларускія атрады біліся ў складзе украінскай і эстонскай армій. 

Таму і атрымліваецца, што ў БНР арміі няма, але дзясяткі тысяч беларусаў-ваяроў бадзяюцца дзесьці пасля развалу франтоў Першай Сусветнай і далучацца да таго, хто актыўней будзе зазываць. І беларуская тэма для ўсіх гэтых жаўнераў аказваецца досыць важнай.

У бальшавікоў жа ў 1918 годзе ўсё сыпалася з рук: з аднаго боку наступалі немцы, з другога боку белыя, а знутры перыядычна ўспыхвалі паўстанні. У Лістападзе 1918 года ў Германіі здарылася падзенне манархіі, і тут нібыты прайшоў час радавацца, бо ў яшчэ адной краіне паўсталі рабочыя, а нямецкая вайсковая пагроза знікла, як раптам замест немцаў на заходнім фронце ўзнікі палякі з новай сілай накінуліся на бальшавікоў.

У такой сітуацыі любая дапамога была патрэбная і бальшавікі звярнулі ўвагу на нацыянальны фактар. У тэорыі нацыянальнае пытанне было ім "чуждо", як любіў казаць Ленін. Але ў рэальнасці ў шэрагі камуністаў уваходзіла шмат прадстаўнікоў розных народаў і яны добра бачылі, што нягледзчы на інтэрнацыянальны парыў і мару пра сусветны камунізм, шмат хто з іх хацеў самастойнасці для сваіх народаў. 

І бальшавікі вырашылі разыграць гэту карту. Бо было зразумела, што калі на украінескае і беларускае пытанне не адрэагуюць яны, то гэтым скарыстаюцца палякі, немцы, англічане, ці нехта яшчэ. Выгадная гэтая сітуацыя была і Сталіну, які якраз займаў пасаду народнага камісара па нацыянальных справах. І ўся гэтая актыўнасць давала яму дадатковыя карты ў палітычнай гульні.

Таму справа зрушылася. Спачатку была абвешчаная Ураінская рэспубліка, а ў канцы 1918 года было прынятае рашэнне аб стварэнні Беларускай савецкай рэспублікі. І гэта стала першым крокам на шляху стварэння рэальнай Беларусі. Трагічнай, крывой, несамастойнай, але ўсё ж Беларусі.

І значэнне дзейнасці БНР у гэтай падзеі вельмі важнае. Зрэшты гэты тэму можна капнуць і глыбей. 

Дзеячы БССР Жылуновіч і Чарвякоў і дзеячы БНР браты Луцкевічы нібыта з'яўляліся ідэалагічнымі ворагамі і выраслі з розных ідэалагічных рухаў. Але гэта не зусім так. Шляхі камуністаў і незалежнікаў разышліся толькі пасля Усебеларускага з'езда 1917 года. Пра гэту эпахальную прадзею мы распавядалі ў папярэдніх выданнях. 1800 дэлегатаў з усёй Беларусі сабраліся, каб вырашыць будучыню сваёй краіны. І там прадстаўнікі усіх рухаў былі разам і збольшага пагаджаліся па розных пытаннях.

Можна капнуць і яшчэ глыбей. Асноўны актыў як стваральнікаў БНР так і беларускіх камуністаў вырас з адной партыі, якую яшчэ ў пачатку 20 ст. заставалі браты Луцкевічы - Беларуская Сацыялістычная Грамада. Там яны разам прыдумлялі Беларусь такой якой яны хацелі яе бачыць і вучыліся змагацца за гэтую Беларусь. Карані абодвух палітычных праектаў у нас шмат у чым сацыялістычныя. 

БССР была створаная бальшавікамі, бо яна існавала ў рэальнасці. А ў рэальнасці яна існавала, бо яе такой стваралі дзеячы БНР, дезячы БСГ і шырэй дзеячы беларускага нацыянальнага руху.

Таму, калі падагульняць можа сказаць, што і БССР і БНР праходзяць ад прагі тысяч беларусаў да самастойнасці іх радзімы. Проста ў БНР гэтая прага была прамоўленая больш натуральна і адкрыта, але не змагла выжыць у складаных геапалітычных умовах. А ў БССР мара пра незалежнасць была знявечаная і спаганеная, але менавіта ў такі паламаным выглядзе яна захавалася і змагла рэалізавацца ў наступныя 70 год.

Вось жа, БНР можна пры жаданні называць сімвалічнай дзяжавай і нават фіктыўнай. Але гэта была тая фікцыя, якая спрацавала. Бо адлюстроўвала рэальнасць - гатоўнасць беларусаў ісці па шляху незалежнасці.