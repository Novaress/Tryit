[[Кніжны магістрат]]

Вітаю, шаноўных магістрантаў і магістрантак!
Дзякуй, што далучаецеся!

Перш чым перайсці да абмеркавання праекта, я хацеў бы прапісаць некалькі важных пунктаў:

АНАНІМНАСЦЬ
Падаецца, у гэтай задачцы, якую мусіць вырашаць цяпер любая беларуская ініцыятыва, ёсць толькі 2 зразумелых выйсця: поўная ананімнасць, ці поўная адкрытасць. 
Поўную адкрытасць мы сабе дазволіць не можам, таму застаецца толькі першы варыянт. Гэта значыць, што калі вы лічыце патрэбным для сябе хаваць сваю асобу, то можаце гэта рабіць. 
Кніжны магістрат, відавочна, будзе пазбягаць прамых судакрананняў з палітыкай, але вы самі ўсё разумееце.

ГРОШЫ
Раз на месяц я буду выкладваць тут скрыншот са старонкі stripe са спісам данатаў. 
Спадзяюся, што ў хуткім часе мы выберам яшчэ і скарбніка, які будзе мець дасяг да старонкі stripe, каб справаздачыцца ў гэтай справе. Асоба скарбніка, відавочна, мусіць быць вядомай.

ПРЫНЯЦЦЕ РАШЭННЯЎ
Пакуль што тут ёсць крыху цёмнае поле, бо няма зразумелых працэдур і шмат якія рэчы я буду наладжваць аднаасобна на першым этапе. Але пакуль нас мала, разлічваем проста на тое, што заўсёды зможам дамовіцца ў фармаце дыялога.

ПРАБЛЕМЫНЫЯ МОМАНТЫ І ПАМЫЛКІ
Як я і пісаў ва ўступным слове, мы ўвязаліся ў эксперыментальны праект, дзе не ўсё да канца зразумела. Я з-за гэтага перажываю, бо тут яшчэ і грошы завязаныя, а гэта ўжо сур'ёзна. 
Таму проста хачу асабіста напісаць аб сябе, што прашу рэагаваць на любыя складаныя сітуацыі, як на праблемы, якія мы можам вырашыць разам.
Кожны можа выказаць думку, заўвагу і прэтэнзію, паставіць пытанне на галасаванне.
Галоўнае не замоўчваць праблемы і ў той жа час не зацыклівацца на іх. 