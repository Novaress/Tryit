Наконт магчымых ідэй для рэалізацыі. 

Мне падаецца, што зараз быў бы вельмі карысным нейкі культурніцкі медыя-рэсурс адначасова на літоўскай і беларускай мовах, які б расказваў беларусам пра літоўскую культуру і гісторыю, а літоўцам пра беларускую.

Прычым, нават не пра спрэчныя пытанні, а проста пра цікавыя і малавядомыя сюжэты. Для беларускаў, напрыклад, рабіць матэрыялы пра кніганошаў, пра спробу стварыць манархію у Літве ў 20 ст., пра тое што такое Жмудзь на самой справе, ці пра тэму саламяных павукоў з літоўскага гледзішча. Нешта ў такім пазнавальным рэчышчы.

Мне гэта бачыцца больш як культуралагічны праект, безканфліктны.

Чаму пра гэта варта падумаць:

1. усе сучасныя канфлікты проста ад няведання адно аднога. І тут не зробіш нічога хутка. Трэба паступова з гэтым працаваць.

2. Ёсць кола беларускіх інтэлектуалаў, якія ведаюць літоўскую мову і маюць шмат літоўскіх знаёмстваў. Найперш, Сяргей Шупа. Ёсць адпаведна і прыхільныя да беларусаў літоўскія культурныя дзеячы. Я толькі зборку за гэтым назіраю, таму магу памыляцца, але патэнцыйна там ёсць на каго абаперціся. 

3. Але яны дзейнічаюць паасобку і ўнутры свайго інтэлектальнага кола. І таму іх не дужа заўважна. Калі сабраць іх у вялікую "рэдкалегію" і дапамагчы выдаваць больш "папосовы" матэрыял, то гэта стане значна больш заўважнай з'явай. І там нават калі прагляды будуць не супервялікія, але розгалас будзе.

4. У той жа час за апошнія гады ў беларускім полі выраслі цікавыя культуралагічныя медыя праекты. Я там не шмат каго ведаю, але падаецца, што ў пошуку талковага рэдактара для такога медыя будзе з каго выбіраць.

Карацей, задача стварыць такі інтэлектуальны асяродак, які будзе паказваць, што мы разам разбіраемся ў праблемах і знаёмімся культурамі. Толькі важна, каб гэта быў рэгулярны праект, каб ён меў час вырасці. Адразу зрабіць цукерку не атрымаецца.

Назваць праект можна "Марцін Кухта")

[[ідэі для банка ідэй]]

[[@ літвінізм]]
