Апошнія 4 гады дзяржаўная сістэма прапаганды бясконца ўздымае тэму генацыда Беларускага народа. Кнігі, плакаты, канцэрты, паказальныя раскопкі...

Спасылаючыся на знакаміты дакумент "Генеральны план "Ост" Генеральная пракуратура Беларусі заводзіць справы аб генацыдзе і абяцае дабіцца праўды ў дачыненні да падзей 80-гадовай даўніны.

Але чаму гэтая тэма так востра паўстала толькі цяпер? Прайшло ўжо столькі год. Быў Нюрнберг, былі суды ў СССР, бясконцая колькасць навуковай працы. Ці няма тут нейкай недасказанасці? Давайце разбірацца.

Пачнём са знакамітага плана "Ост". Напэўна ўсе чулі пра гэты дакумент, у адпаведнасці з якім немцы планавалі знішчыць частку славянскіх народаў, частку выселіць за Урал, каб вызваленыя тэрыторыі маглі заняць немцы.

Але не ўсё так проста. На самой справе з 1940 года шэраг нацысцкіх міністэрства займалася распрацоўкай плана засваенне захопленых тэрыторый. Але ніякага фінальна дакумента не было падрыхтавана. Да нас дайшлі толькі разрозненыя палажэнні, прычым тэкст самых важных частак плана знік і пра яго змест мы ведам толькі з дакладной запіскі аднаго з нацысцкіх чыноўнікаў, які ўвесь гэты план моцна крытыкуе. Такая вось гісторыя. 

Менавіта адтуль мы ведаем, што ў адпаведнасці з нацысцкімі планамі 75% беларусаў і 65% заходніх украінцаў мусілі быць выселеныя пасля вайны за Урал, а рэшта анямечаная. Шэраг савецкіх гісторыкаў сцвярджалі, што "высяленне" - гэта ўмоўны тэрмін, які абазначаў фізічнае знішчэнне людзей.

Нават без гэтага ўдакладнення, сам па сабе план жахлівы, бо меў на ўвазе ліквітацыю некалькіх нацый, у тым ліку і беларусаў. І гэта ў прынцыпе можа трактаваць як генацыд.
 
Але тут ёсць праблема. План "Ост" не быў дапісаны і відаць завіс на ўзроўні разрозненых дакументаў у бясконцых калідорах нямецкай рэйхсканцэлярыі. І адпаведна, у рэалізацыю ён ніколі не паступіў. Але ў савецкай і цяпер беларускай прапагандзе, каб апраўдаць тэрмін генацыд, масавыя злачынствы нацыстаў звязвалі менавіта з гэтым планам. Бо генацыду без плана быць не можа.

Але гэта няправільна. На самой справе дзве гэтыя жахлівыя з'явы - план Ост і спаленні беларускіх вёсак не звязаныя паміж сабой. Беларускія вёскі гарэлі не таму, што немцы вызвалялі сабе жыццёвую прастору, людзей тысячамі расстрэльвалі ў гарадах не таму што з берлінскага вакзала ўжо адпраўляліся цягнікі з арыйцамі на засяленнеі. Не было ніякага плана па ліквідацыі беларусаў да нейкага году. У дачыненні да яўрэяў і цыган такія планы былі і яны рэалізоўваліся. У дачыненні да беларусаў і ўкраінцаў не было.

Сам тэрмін генацыд прыдумалі пасля вайны, каб юрыдычна кадыфікаваць жахлівыя дзеянні менавіта ў дачыненні да яўрэяў і цыган. Прыдумаў яго дарэчы юрыст родам з Беларусі - Рафаэль Лемкін з-пад Зельвы.

Але ж нацысты забілі пад час вайны сотні тысяч беларусаў, спальвалі жывых людзей у хлявах, душылі ў газавых камерах. Ці ёсць розніца як гэта называецца?

Глабальна, канешне, не. Злачынствы нацыстаў на тэрыторыі Беларусі былі жахлівыя. Яны былі масавыя, страшныя ў рэалізацыі і апраўдваліся бесчалавечнай расавай тэорыяй. Гэта празнана ўсім светам. Гэта было адной з прычын таго, што БССР стала адной з заснавальніц Арганізацыі Аб'яднаных Нацый пасля вайны. 

Але падаецца, ёсць у гэтай гульні высакапарнымі тэрмінамі адна праблема. Ужываючы слова генацыд просты чалавек уяўляе, што нацысты ішлі шэрагамі і палілі беларускія вёскі проста таму што ў іх быў нейкі план. Але гэта не так. Гісторыя кожнай спаленай вёскі асобная, гісторыя кожнага расстралянага гарадскога жыхара ўнікальная. У кожнай з гэтых трагедый была свая прычына і перадгісторыя. Адныя вёскі падпальваліся, бо супрацоўнічалі з партызанамі, іншыя, бо падазраваліся ў супрацоўніцтве. Людзей у гарадах расстрэльвалі за падпольную дзейнасць, ці проста як закладнікаў перад тымі ж партызанамі. Шмат якія трагедыі часу вайны - не вынік нейкага плана, а вынік прыватнай, чалавечай здрады, крыўды, падмана, запужвання. 

Хаваючы ўсё гэта да адным слова - генацыд мы моцна спрашчаем, баналізуем тую вайну і такім чынам хаваем рэальную прыроду злачынстваў. А гэта якраз тое на што мы не маем права. 


[[Вайна. Юбілейны цікток]]
