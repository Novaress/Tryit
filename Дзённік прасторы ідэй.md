Мне хочацца прадаць свае ідэі. Яны складанейшыя за магчымасці сучаснай інфраструктуры, таму я і хачу запуліць клуб.

Але што калі пайсці наадварот - ад прыватнай рассылкі. Я прапісваю ідэі, дасылаю яе 7 асобам з якімі загадзя дамаўляюся (5 пастаянных чытачоў і 2 эксперты). 

Пасля дапрацоўваю ідэю і ўкладаю яе ў нейкую форму, дзе ёсць сам тэкст, а таксама 3 кнопкі: даслаць каментар/рэцэнзію, паставіць лайк, пакінуць кантакт для патэнцыйнага клуб спонсараў, далучыцца да патэнцыйнай каманды (тут патрэбныя ўдакладненні).

(і яшчэ 2 кнопкі: прапанваць сваю ідэі; пакінуць кантакт, каб атрымліваць іншыя ідэі).

Гатовая форма (Notion, Obsidian, спецыйны сайт) дасылаецца знаёмым з прапановай адрэгаваць і даслаць тым знаёмым, якіх яны палічаць патрэбнымі.

Па ідэі ўсё гэта нават за грошы можна зрабіць.

**

Можа ёсць сэнс пачаць самастойна вырошчаць базу ідэй. Як нібыта аўтарскі праект, але з падключэннем спецыялістаў.

0. У ідэале спачатку варта праводзіць мазгавы штурм з зацікаўленымі
1. Прапісаць ідэю на старонку. Важна прапісваць шырака. То бок спачатку даваць праблему.
2. Даслаць гэту ідэю 5-10 асобам: спецыялістам у гэтай сферы і проста людзям з цвярозым меркаваннем.
3. Калі ідэя знаходзіць падтрымку, то дасылаць ідэю больш шырокаму колу людзей, каб атрымаць рэакцыю.
4. Калі добрыя водгукі ёсць, тады пачаць збіраць таварыства. 

Вялікае пытанне - як пачаць збіраць актыўны магістрат? 

З іншага боку ўжо проста база карыстыных ідэй - цікавая сама па сабе.

**

Спрабую зацапіцца за важную думку.

Я заўсёды кажу пра банк ідэй як пра месца дзе збіраюцца ідэі. У сэнсе тэксты.

Але на самой справе да добраадпрацаванай ідэі трэба яшчэ дайсці. Я прывык, што я сам фантанірую сотняй ідэй у дзень, але па-першае, не ўсе так могуць, а па-другое, а па-другое, і мае ідэі - гэта збольнага пяршак не дужа гатовы да ўжытку.

Узгадаў сваю ідэю пра франшызу спеўнага сходу. Ідэя цікавая, але сырая капец. Яе трэба прагаворваць і прагаворваць.

Таму выходзіць, што асноўная фішка "Банка ідэй" - гэта арганізацыя дыскусій прад канкрэкрэтную праблему. І гэта ці мазгавы штурм вакол праблемы, ці пітчынг канкрэтнай ідэі.

Праблема: беларусы не спяваюць

Магчымае рашэнне: нейкая франшыза спеўнага сходу.

**


Пішу думку пакуль не згубілася.

Прачытаў зараз інтэрв’ю Алеся Кіркевіча пра адукацыю. Ён выказвае думку, што замест школ трэба скаўцкі рух ствараць (гэта вельмі спрошчана). Я таксама з падобнымі думкамі бегаю. І калі гэту ідэю агучваў, то таксама было шмат пазітыўных водгукаў.

Мяне вельмі турбуе, што шмат якія ідэі боўтаюцца ў паветры, але не рэалізуюцца, бо няма харызмата, які мог бы гэту ідэю ўчапіць.

Вось хочацца мець прастору, дзе вывешваецца ідэя “Стварэнне міжнароднай беларускай арганізацыі па дзіцячым развіцці і выхаванні ідэнтычнасці” (ідэя вывешваецца, калі яна граматна раскрытая).

І ўнізе ёсць 3-4 кнопкі: далучыцца ў якасці эксперта/канстультанта, далучыцца ў якасці патэнцыйнага фундатара, “далучыцца якасці патэнцыйнага менеджара”.

Ну і за ўсім гэтым сядзіць чалавек, які акуратна разбірае рэакцыі людзей, экспертызу і емэйлы і робіць так, каб усё гэта талкова і прывабна выглядала.

Мы такім чынам паступова вырошчваем вялікую базу пад праект, якога няма, але які, калі з’явіцца, то адразу будзе вялікім. Ну і ствараем гэту кропку свярбення, калі вялікая колькасцю людзей ходзіць з думакай - “а як гэта зрабіць?”, “а хто гэта можа зрабіць?”



[[прастора ідэй]]



#палітыка