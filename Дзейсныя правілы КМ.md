

МЭТА КНІЖНАГА МАГІСТРАТА
Спрыяць развіццю беларускага кніжнага рынка.

УДЗЕЛЬНІКІ МАГІСТРАТА
Удзельнікам магістрата можа быць чалавек, які/якая:
- падзяляе мэту і не парушае правілы магістрата;
- робіць штомесяцовы ўнёсак у памеры ад 10 даляраў да 100 даляраў;

Удзельнік магістрата мае права:
- мець дасяг да ўсіх пляцовак і абмеркаванняў магістрата;
- удзельнічаць у галасаваннях магістрата па выбары праектаў з квотай 10 даляраў - 1 голас;
- удзельнічаць у галасаванні па пытаннях унутраных правілаў магістрата з квотай 10 даляраў - 1 голас пасля 6 месяцаў неперарыўнага ўдзелу ў магістраце;
- спыніць удзел у магістраце ў любы момант;
- мяняць суму рэгулярнага ўнёску, але не часцей, чым раз на 3 месяцы.

Удзельнік магістрата пагаджаецца:
- ахвяраваць штомесяц у агульную скарбонку выбраную суму;
- падтрымліваць рашэнні датычныя пераводу агульных грошай на справу выбраную большасцю галасоў магістрата;
- падтрымліваць рашэнні датычныя ўнутраных правілаў магістрата, прынятыя большасцю галасоў магістрата;
- не дапускаць абразаў у камунікацыі з іншымі удзельнікамі магістрата;
- не патрабаваць вяртання грошай;

СТРУКТУРА МАГІСТРАТА
"Магістрат".
Аб'яданне ахвярадаўцаў, якое прымае рашэнні, дзе кожны ўдзельнік мае колькасць галасоў прапарцыйнае суме ахвяраванняў. 

"Маршалак". 
Унутраныя працэсы ў магістраце арганізуе "маршалак" магістрата. У яго кампетэнцыі ўваходзіць правядзенне сустрэч магістрата, вядзенне дакументацыі, правядзенне галасаванне, дадаванне і выдаленне ўдзельнікаў, кантроль агульнай скарбонкі, арганізацыя працэсу пераводу грошай.
Маршалак магістрата выбіраецца большасцю галасоў удзельнікаў магістрата раз на год, альбо па патрабаванні паловы ўдзельнікаў

ПРЫНЯЦЦЕ РАШЭННЯЎ
Усе рашэнні ў магістраце прымаюцца большасцю галасоў удзельнікаў магістрата на любой лічбавай платформе, выбранай магістратам. Любое галасаванне мусіць цягнуцца не менш чым 5 дзён, ці пакуль не набярэ больш за 70% ад агульнай колькасці ўдзельнікаў магістрата.




https://www.notion.so/marketplace/templates/contacts-rolodex-clay?cr=cre%253Aclay&preview=true


[[Дакументы Кніжнага]]

