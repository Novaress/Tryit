# Правілы

_Удакладненні. Гэта стартавы варыянт правілаў, напісаны для запуска магістрата. На гэтым этапе задачай было напісаць як мага менш правілаў. У будучым гэты дакумент будзе дадавацца і пашырацца, згодна з рашэннямі магістрата.

МЭТА КНІЖНАГА МАГІСТРАТА 
Спрыяць развіццю беларускага кніжнага рынка.

УДЗЕЛЬНІКІ МАГІСТРАТА
Удзельнікам магістрата можа быць чалавек, які/якая:
- падзяляе мэту і не парушае правілы магістрата;
- робіць штомесяцовы ўнёсак у памеры ад 10 еўра да 100 еўра;

Удзельнік магістрата мае права:
- мець дасяг да ўсіх пляцовак і абмеркаванняў магістрата;
- прапаноўваць ідэі для абмеркавання і галасавання;
- удзельнічаць у галасаваннях магістрата па выбары праектаў з квотай 10 еўра - 1 голас;
- удзельнічаць у галасаванні па пытаннях унутраных правілаў магістрата з квотай 10 еўра - 1 голас пасля 6 месяцаў неперарыўнага ўдзелу ў магістраце;
- спыніць удзел у магістраце ў любы момант;
- мяняць суму рэгулярнага ўнёску, але не часцей, чым раз на 3 месяцы.

Удзельнік магістрата пагаджаецца:
- ахвяраваць штомесяц у агульную скарбонку выбраную суму;
- ==падтрымліваць== рашэнні датычныя пераводу агульных грошай на справу выбраную большасцю галасоў магістрата;
- ==падтрымлівац==ь рашэнні датычныя ўнутраных правілаў магістрата, прынятыя большасцю галасоў магістрата;
- не дапускаць абразаў у камунікацыі з іншымі ўдзельнікамі магістрата;
- не патрабаваць вяртання грошай;

СТРУКТУРА МАГІСТРАТА 
"Магістрат" Аб'яданне ахвярадаўцаў, якое прымае рашэнні, дзе кожны ўдзельнік мае колькасць галасоў прапарцыйнае суме ахвяраванняў.

"Маршалак" Унутраныя працэсы ў магістраце арганізуе "маршалак" магістрата. У яго кампетэнцыі ўваходзіць правядзенне сустрэч магістрата, вядзенне дакументацыі, правядзенне галасаванне, дадаванне і выдаленне ўдзельнікаў, кантроль агульнай скарбонкі, арганізацыя працэсу пераводу грошай. Маршалак магістрата выбіраецца большасцю галасоў удзельнікаў магістрата раз на год, альбо па патрабаванні паловы ўдзельнікаў

=="Кантралёр" Задача кантралёра сачыць за правільнасцю выканання правілаў магістрата, а таксама за правільнасцю выкананняў рашэння магістрата. Кантралёр мае дасяг да скарбонкі магістраат==

ПРЫНЯЦЦЕ РАШЭННЯЎ 
Усе рашэнні ў магістраце прымаюцца большасцю галасоў прагаласаваўшых удзельнікаў магістрата на любой лічбавай платформе, выбранай магістратам. Галасаванне мусіць цягнуцца не менш чым 4 дні.