
Добры дзень!

Мяне завуць Цімох Акудовіч. Я гісторык і грамадскі актывіст. 

Я хачу запрасіць вас да ўдзелу ў авантурнай, але як мне падаецца вельмі перспектыўнай, справе, якая ўжо цяпер прыносіць карысць беларускай супольнасці, а можа аднойчы вырасці да платформы, якая заўважна паўплывае на развіццё ўсёй беларускай нацыі.

Калі гэты пафасны ўступ вас заінтыгаваў, то запрашаю да прачытання тэкста.

ІДЭЯ

Ужо 3 гады я развіваю тэму "народнага спонсарста". 

Сэнс дзейнасці ў тым, каб стварыць механікі з дапамогай якіх беларусы змаглі б аб'ядноўвацца ў любым месцы Зямлі і ўкладацца ў карысныя для развіцця Беларусі праекты. Я перакананы, што існуючая цяпер практыка рандомных данатаў, хоць сама па сабе вельмі добрая, але мае абмежаванні. Яна не дазваляе вырошчаць напраўду буйныя і сацыяльназначныя праекты і не дае людзям пачуцця саўдзелу ў працэсе. А гэта важна.

Асоўная слабасць сучаснай беларускай супольнасць у няздатнасці да сістэмнай самаарганізацыі. Мы баімся і не ўмеем арганізоўвацца ў структурныя аб'яднанні, якія маглі б заказваць прафесіяналам рашэнне сваіх праблем.

Сто год назад жыў беларускі філосаф Абдзіраловіч, якія вызначаў адной з базавых задач для беларусаў - ствараць эфектыўныя кааператывы. Дык вось, я мяркую, што прыйшоў час заняцца гэтым усур'ёз!

[[Дадатковы кавалак. ММ]]

Спецыяльна для развіцця сваёй ідэі я запусціў праект "Магістраты" у межах якога і тэксцірую розныя механікі. За 3 гады было праведзена некалькі магістратаў, сабрана каля 40000 еўра на карысныя справы і сфармавана кам'юніці. Больш падрабязна пра вынікі дзейнасці "Магістратаў" будзе ніжэй, але цяпер непасрэдна да справы.

ПРА ГРОШЫ
Ад пачатку я развіваю праект не адзін. Былі людзі, якія дапамагалі мне ў дзейнасці, а таксама, што вельмі важна праект запусціўся ў цесным супрацоўніцтве з Беларускай Радай Культуры. Я меў ад Рады невялікае фінансаванне на запуск ініцыятывы і цяпер маю ад іх тэхнічную дапамогу. Але большая частка работы апошнія 2 гады робіцца на валанцёрскай аснове. 

І далей магу рабіць цяперашні аб'ём работы на грамадзкім інтузіазме і разавых мінігрантах, але хочацца пашыраць і развіваць гэту справу, бо значны эфект яна дасць толькі ў маштабе.

Увязвацца ў вялікі грантавы праект не хочацца. Па-першае, не ўмею я з гэтай з'явай працаваць, а па-другое, лічу няправільным, калі праект па развіцці ў беларусаў навыкаў самафінансавання будзе развівацца не праз самафінсаванне. 

Таму я вырашыў сабраць кола патронаў, каб развіваць дзейнасць і каб быць упэўненым, што гэтая дзейнасць агулам камусьці патрэбная і зразумелая.

І гэты ліст - запрашэнне вас далучыцца ў выбранае кола патронаў - супольнасць людзей які будуць патрымліваць разівіццё Магістратаў і ўплываць на яго рост. Канкрэтныя прапановы па ўдзеле ў супольнасці размешчаныя ніжэй. Але спачатку парапную пазанёміцца з вынікамі работы і з планамі.

Ніжэй я сабраў інфармацыю пра тое, што было зроблена, і плануецца рабіць далей. Прачытаўшы гэта, вы зможаце вырашыць для сябе, ці цікавы вам удзел у гэтай справе. 

Буду ўдзячны за ваш фітбэк пасля прачытання, нават, калі мая ідэя вас не зацікавіць. Ці зразумела пра што тут вядзецца, ці адгуктулася?


ШТО ЗРОБЛЕНА

Тэорыя
Каб патлумачыць сваю ідэю глыбей думку я напісаў некалькі тэкстаў рознага фармату і ступені публічнасці пра важнасць супольнага інвеставання. Маю падазрэнне (якое на жаль не магу падцвердзіць), што мае разважанні мелі ўплыў на некаторыя праекты, якія таксама рухаюцца ў падобным кірунку. З асноўнымі тэкстамі можна азнаёміцца тут.

Апроч гэтага, цягам гэтых год была не вельмі актыўнае, але ўсё ж публічнае прастоўванне ідэі супольнага дзеяння ў медыя. Выступаў у "Жыццё-маліна", "Обычное Утро", "Вечер с Чалым", на Еўрарадыё і іншых буйных платформах, некалькі разоў чытаў публічныя лекцыі пра неабходнасць супольнага ахвяравання.

Практыка
Але практыка важней за тэорыю. 2,5 гады назад пры падтрымцы Беларускай Рады Культуры я запусціў праект "Беларускія Магістраты", дзе ўручную збіраю супольнасці "добраахвотных падаткаплатнікаў" і напрацоўваю эфектыўныя методыкі супольнага дзеяння.

Мэта "Беларускіх магістратаў" - сфармаваць супольнасць інвестараў у праекты Новай Беларусі

За 2,5 гады гульная сума прыцягнутых грошай у беларускую справу праз магістраты склала больш за 40000 еўра. І гэта ўсё грошы ад звычайных беларусаў з сярэднім чэкам каля 15 еўра ў месяц. 

Але важней тут не сама сума (якая зрэшты зусім невялікая), а тое, што за гэты час напрацавана механіка доўгатэрміновай падтрымкі, а таксама сабраная супольнасць, якая раздзяляе каштоўнасці магістратаў.
Сумарна ў 6 магістратах прыняла ўдзел каля 500 чалавек. На рассылку Магістратаў (якая дасяжная толькі для ўдзельнікаў магістратаў) падпісаная каля 90 чалавек. На дадзены момант у акуальных 2 магістратах удзельнічае каля 50 чалавек. Яны штомесяц прыносяць у розныя праекты каля 1000 еўра.

Па выніку дзейнасці "Магістратаў" было выпрацавана 2 падыходы на працы:

"Прадзюсарскі цэнтр" (пасіўны магістрат) - гэта калі я сам выбіраю, як мне падаецца, цікавы і карысны для беларускага поля праект, апісваю задачу збора грошай, вызначаю тэрмін і заклікаю людзей далучацца да падтрымкі.  З гэтыя 2 гады было запушчана 5 магістратаў такога кшталту. Самы паспяховы "Кнігаўка" сабраў на паўгады каля 300 падпісантаў. Іншыя збіралі па 30-50 чалавек, але на больш працяглы тэрмін.

"Кааператыў" (актыўны магістрат) - гэта калі ствараецца супольнасць, усе ўдзельнікі якой штомесяц ахвяруць вызначаную суму ў агульную скарбонку, а пасля ўсе разам вырашаюць галасаваннем на якую справу пойдзе сабраная сума. Кааператыў выбірае адну сферу, якую ён гатовы развіваць. Зараз мы стварылі першых такі магістрат "Кніжны" - яго задача развіваць кніжны рынак Беларусі.

У "Кніжным" на дадзены момант 22 чальцы. Сумарны збор на месяц - каля 450 еўра. І мы ўжо падтрымалі адзін праект: інвестыцыйнае ўкладанне ў выдавецтва "Гутэнберг".

Вось тут больш падрабязнае апісанне таго, што атрымалася зрабіць гэты час:
[[Вынікі дзейнасці за 2 гады]]



ДАЛЕЙШЫ ПЛАН

Цяпер Магістраты стаяць толькі ў пачатку свайго развіцця. І абмежаваныя вынікі дзейнасці звязаныя з тым, што я меў абмежаваны час, каб гэтым займацца.

У перспектыве 5 год праект Магістратаў рухаецца да пераўтварэння ў самадастатковы цэнтр стратэгічных ініцыятыў, які дзейнічае як офіс, якія будзе каардынаваць і ментарыць шматлікія самаарганізаваныя кааператывы беларусаў на свеце, і як пляцоўка для эксперыментальных праектаў скіраваных на аб'яданне супольнасцяў. 

Магістраты бачацца як сетка ў якой будуць удзельнічаць некалькі тысяч чалавек, аб'яднаныя ў дзясяткі магістратаў і кааператываў. Пры вялікім маштабе з  магістратаў непазбежна вырасце цэнтр стратэгічных рашэнняў - прафесійнае бюро, якое будзе аналізаваць, адбіраць і запускаць амбітныя і маштабіруемыя паректы.

Але ўсё гэта пакуль толькі мары) Пакуль што "Магістраты" - гэта хутчэй аўтарскі праект, дзе я сваімі сіламі спрабую запускаць розныя механікі кааператыўнай дзейнасці. А таму далей пра рэальныя планы


ПЛАН МАГІСТРАТАЎ НА 2025

Актыўныя магістраты
У 2025 годзе хочацца як мага лепей адкатаць механіку "актыўных" магістратаўа на прыкладзе "Кніжнага" - прафінансаваць некалькі праектаў, правесці ўнутры магістрата выбары, павялічыць колькасць удзельнікаў.

У другой палове года хочацца запусіць яшчэ адзін, ці два новыя магістраты. Хутчэй за ўсё па тэмах разівіцця адукацыі, беларускай мовы, ці гістарычнай памяці. Гэта тыя сферы, дзе я маю кампетэнцыі, каб менеджарыць выбар праектаў. Хаця ёсць яшчэ думкі пра нейкі магістрат па дапамозе Украіне.

Інфармаванне
Тамсама ёсць вялікае жаданне запусціць нейкі невялікі медыя пракект для "прапаганды" самаго прынцыпа добораахвотнага падатку. Зараз

Пасіўныя магістраты
Гэты кірунак пакуль што ў мяне на другім месцы, але магчыма атрымаецца  правесці 1, ці 2 пасіўныя магістраты ў гэтым годзе.

Скарбонка ідэй.
І залатая мара на перспектыву - запусціць механізм збору і ацэнкі амбітных і карысных праектаў, якія пакуль што не маюць выканаўцы, але могуць быць цікавыя грамадзскасці. Бо пакуль што адчуваецца вялікі недахоп амбітных ідэй, якія маглі б "запальваць" фундатараў.

Тут вымушаны ўдакладніць, што пакуль што "Магістраты" развіваюцца як мой аўтарскі праект і крыху творча. Гэта значыцца, што досыць складана даваць канкрэтныя лічбы і тэрміны. Я змагу іх сфармуляваць, калі буду мець персанае кола спонсараў і змагу ўлічыць іх пажаданні і заўвагі.

Але вось базавы план з лічбамі на 2025 год.

Планы праекта на гэты год наступныя
1.  У межах перашага створанага актыўнага магістрата "Кніжнага"  рэалізаваць некалькі тэставых праектаў.
2.  Давесці колькасць удзельнікаў "Кніжнага магістрата" да 200 удзельнікаў.
3.  Сабраўся яшчэ адзін актыўны магістрат (хутчэй за ўсё па адукацыі).
4.  Запусціць Магістрат для Магістрата!
5. Актывізаваць дзейнасць па папулярызацыі самой ідэі падаткаплатніцтва на базе існутючых сацсетак. Давесці instagram да 1000 падпісантаў.


І НАРЭШЦЕ ПРА САМО КОЛА

Шчыра кажучы, досыць цяжка выстаўляць канкрэтныя рамкі на фінансавую падтрымку, бо з аднаго боку шмат якія рэчы я рабіў і машу далей рабіць бясплатна, а таму і 50 даляраў на месяц будуць падтрымкай, з іншага боку хочацца нармальна ўкладвацца ў праект, запарашаць новых людзей і агулам пашырацца. А пры такіх разліках і 5000 не выглядаюць дастатковай сумай. 

Важнае ўдакладненне! 
Унутры канкрэтнага магістрата мы плануем выдзяць 10% ад сабранай сумы на дзейнасць адміністрацыі гэтага магістрата. Бо ток кожны кааператыў будзе мець невялікія фінансы на працу свайго менеджмента. Гэтае кола збіраецца, каб запусціць сам кірунак Магістратаў - дапрацаваць правілы, запускаць новыя магістраты, спрабаваць новыя падыходы.

Пакуль што ў мяне ёсць 2 важныя пункты, з якіх я хацеў бы пачаць.

1. Ахвярадаўцы атрымліваюць права ўплываць на маю працу. Якім чынам - гэта трэба будзе яшчэ абмяркоўваць, але мэта такая ёсць.
2. Хочацца пачаць з не вельмі вялікага кола донараў, якія ўносілі б заўважную суму ў працу штомесяц.

Арыенціровачна мне бачыцца 500 еўра, як зразумелая сума для старта. Для гэтага трэба ці 5 чалавек з данатам у 100 еўра штомесяц, ці 10 з данатам па 50 еўра.

Гэтая сума дазволіла б фармалізаваць маю працу - выбуноўваць планы, рэалізоўваць іх і даваць справаздачы. 

Пазней можна было б павялічваць кола і змяншаць планку. 

І тут як пакуль што пакідаю гэты тэкст адкрытым. Адгукніцеся, калі ласка, ці зразумелая вам ідэя, ці натхняе яна, ці гатовыя вы былі б далучыцца да клуба падтрымкі магістараў і на якіх умовах. 

Мне вельмі важная не толькі вашая згода, але і вашая агучаная адмова. Я разумею, што будую нешта нестандартнае і можа не да канца зразумелае. Каб яно стала зразумелым, пратэбная вашая рэакцыя.


[[Магістрат для Магістратаў]]
