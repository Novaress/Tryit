Вітаю!

Я не магу аналізаваць гістарычныя працэсы ўнутры Беларусі, бо не моцна сачу за імі. Па шчырасці, проста хочацца, каб унутры як найменш гісторыкаў і краязнаўцаў сядзела ў турмах. А навука - гэта ўжо наступнае пытанне. Хаця свае працэсы, там канешне ідуць.

Калі ж казаць пра замежжа, то я б адзначыў наступныя падзеі:
- запуск гістарычнай праграмы ў ЕГУ. Гэта справа, якая мусіць прынесці шмат карысці беларускай гістарычнай навуцы ў будучыні;
- рэгістрацыя ў Польшчы Беларускага Інстытута Публічнай Гісторыі. Размяшчаю гэту падзею тут крыху авансам, бо цягам гэтага года актыўнасцяў у інстытута было мала і ішла больш наладка працэсаў, але хочацца верыць, што надалей Інстытут стане важным цэнтрам прыцягнення гістарычных праектаў.
- навуковая дзейнасць у замежжы. Цягам года беларускія навукоўцы выдалі некалькі важных навуковых манаграфій і часопісаў. Такіх выданняў было няшмат, але добра, што з'яўляюцца прэцэдэнты. 
  Асобна я хацеў бы адзначыць калектыўную работу пра Бел-чырвона-белы сцяг, якая выйшла ў выдавецтве "Янушкевіч". Гэта добры прыклад рэакцыі навукоўцаў на грамадкі запыт.
- працягвае развівацца беларускі гістарычны ютуб. Працуюць старыя каналы, з'яўляюцца новыя.
- паўстаў праект MALDZIS, які ўжо прагучаў у інфапрасторы, набыўшы Статут ВКЛ 1588 года. За гэтай ініцыятывай цікава назіраць.
