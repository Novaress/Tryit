Дыскусія па тэме "Беларусы ў замежжы: новы тып нацыі, ці проста эміграцыя?!"
Падсумаванне

У канцы лістапада ў межах праекта "Наша Візія" адбылася закрытая дыскусія прысвечаная перспектывам развіцця беларускай супольнасці ў замежжы.

Тэма гэтая часта ўзнікае падчас розных дыскусіях і абмеркаваннях, але ў межах нашай майстэрні мы хацелі б абмеркаваць гэтую тэму больш катэгарычна: наколькі беларусы хочуць і могуць працаваць над стварэннем нацыянальнай супольнасці ў замежжы і наколькі такая задача выглядае рэалістычнай у сучасным свеце?

І чым ёсць гэтая праца па развіцці супольнасці ў замежжы - актыўнасцямі, якія проста аддаляюць нас ад знікнення ў небыцці, ці шляхам да нейкага новага тыпу нацыі, які будзе актуальны ў непрадказальным і дынамічным ХХІ стагоддзі?

Вось некаторыя падсумавання з гэтай дыскусіі.

АГУЛЬНАЯ ПЕРСПЕКТЫВА
Падчас дыскусіі эксперты абазначылі як пазітыўны, так і негатыўны варыянты развіцця падзей у бліжэйшай перспектыве.
З аднаго боку, гісторыя папярэдніх эміграцый (як беларускіх, так і іншых) паказвае, што спачатку спадае палітычная актыўнасць, а праз некаторы час пачынае размывацца і нацыянальная ідэнтычнасць беларускай супольнасці за мяжой.
Пакуль што застаецца вельмі спрэчным пытанне наколькі агулам патрэбная за мяжой беларуская ідэнтычнасць і ці будзе ў ёй карысць для беларусаў і беларусак, якія ўжо нарадзіліся ў эміграцыі і ў будучым лёгка інтэргуюцца ў грамадствы іншых краін.
З іншага боку, было адзначана, што беларуская супольнасць пакуль што паказвае вельмі высокую актыўнасць у фармаванні сваіх інстытуцый і культурніцкіх пляцовак у замежжы. А сучасныя інфармацыйныя тэхналогіі дазваляюць трымаць шчыльны кантак як разозненным дыяспарам у розных краінах свету, так і кантакт з беларусамі ўнутры Беларусі. Усё гэта стварае адзінае інфармацыйнай і арганізацыйнае поле, якое дазваляе як захоўваць нацыянальную ідэнтычнасць, так і развіваць новыя кірункі грамадскай актыўнасці.
Але пад пытаннем застаецца наколькі доўга зможа трымацца гэтая канструкцыя.
З гэтай нагоды было прапанавана раздзяляць тэрміны эміграцыя і дыяспара. Бо калі першае - гэта проста прыватнае жыццё ў замежжы, то другае - гэта якраз арганізаваная дзейнасць супольнасці якая выехала дзеля абароны сваіх інтарэсаў.

НАЗВА НАРОД/НАЦЫЯ
Нечакана разгарэлася дыскусія вакол тэрміналогіі. Было выказанае меркаванне, што тэрмін нацыя заганяе беларускую супольнасць, у тым ліку і ў замежжы, у вельмі вузкія рамкі. Нацыя патрабуе шмат рэсурсаў выдаткоўваць на захаванне рытуальных і не заўсёды актуальных рэчаў, а таксама замінае прыдумаляць новыя рашэнні і дзеянні, бо нацыянальная гісторыя нібыта дыктуе адінаправільныя паводзіны ў тых ці іншых сітуацыях і адыход ад іх вызнае здрадай сваіх інтарэсаў. І зыходзячы з гэтага лепей выкарыстоўваць тэрмін народ. Ён больш вольны ад фармальных рамак.
Але частка экспертаў не пагадзілася з такой інтэрпрэтацыяй і звярнула ўвагу на тое, што  "нацыя" хоць і сапраўды мае больш жорстку рамку, але не абавязкова адмаўляецца ад зменаў і інавацыйных ідэй. У той жа час "нацыя" сапраўды больш актыўна заклікае да аб'яднання і нават цэнтралізацыі, а гэта якраз тое, што цяпер беларусам патрэбна.
Дыскусія пра тэрміны па выніку прывяла да згоды, што беларусам цяпер вельмі патрэбныя новыя сэнсы і інавацыйныя падыходы, які дазволілі б аб'яднасць супольнасць і даць ёй інструменты для дасягнення пастаўленых задач.

НОВЫЯ ПАДЫХОДЫ
На дыскусіі некалькі разоў прагучала думка пра неабходнасць пошуку новых сэнсаў і новых механік дзеяння ў дыяспары.
Не выклікала пярэчанняў думка пра тое, што ў цяперашняй сітуацыі нявызаначанасці самым эфектыўным ёсць інвеставанне ў развіццё саміх беларусаў і беларусак. Супольнасці патрэбныя гісторыі паспяховых кар'ерных кейсаў у бізнэсе, навуцы, дыпламатыі, культуры. 
Цікавыя, амбітныя і заўважныя на міжнародным узроўні могуць даць беларускай супольнасці больш энэргіі, разуменне вектару далейшага развіцця і нават прамыя рэсурсы для дасягнення пастаўленых задач.

МОВА І РАСЕЯ
Вялікую дыскусію выклікала тэма беларускай мовы і пагрозы русіфікацыі. Не адмаўляючы важнасці беларускай мовы як базавай з'явы для захавання ідэнтычнасці, эксперты падзялілся ў меркаваннях, ці можна дзейнічаць ў беларускіх інтарэсах па-за рамкай беларускамоўнай прасторы. Выказваліся меркаванні, што працаваць трэба з беларусамі на той мове на якой можна дасягнуць найбольшага поспеху.
Гэтыя разважанні вывелі на тэму стаўлення на расейскай культуры і Расеі ў беларускім грамадстве. І тут большасць экспертаў пагадзілася, што існуе праблема разарванасці грамадства. Бо настроі ў дыяспары па гэтым пытанні значна больш катэгарычныя, чым унутры Беларусі. І калі беларусы замежжа ні пры якім раскладзе не гатовыя камунікаваць з расейскім наратывам, то ўнутры Беларусі нават беларусы з антываеннай пазіцыяй ставяцца да гэтага наратыва значна прасцей.
Пытаннем застаецца як з гэтым разрывам працаваць у будучыні. І наколькі гэтая рознасць падыходаў мусіць уплываць на стаўленне беларусаў у дачыненні адно да аднога.

РАЗРЫЎ
Тэма разрыва беларусаў на "унутраных" і "знешніх" некалькі разоў уздымалася на сустрэчы. Па выніку 4 год мы можам канстатаваць, што фармуецца 2 розныя Беларусі. Бачанне свету, жыццёвы досвед, паўсядзённыя практыкі - усё гэта пачынае моцна адрознівацца ў замежжы і "на мацерыку". 
Па выніку, большасць пагадзілася, што пераадоленне такога разрыва паміж беларусамі - гэта адна з важнейшых задач, якая стаіць перад нашай супольнасцю.

[[Дыскусія Нашай Візіі І (29.11)]]
