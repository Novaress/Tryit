
*Сяргей Мікалаевіч гаворыць па тэлефоне:*

-Ага, вось гэтыя давайце. Не,  што вы мне розавыя даёте. Я ж не із этіх, я нармальны. Давате зелёнтыя. Ало, Валера. Слышыш міня?

-Алё, Сяргей Мікалаевіч, чую. Што гэта вы там робіце? 

-Што што, боты выбіраю. Пасылаюць мяне заўтра ў Пінскі раён на савішчаніі выступаць, то рашыў боты новыя купіць, бо там жа балоты.

-А, на Палессе паедзеце. Гэта добра канешне. Прыгожа там. Толькі боты вам нашто? Там калі не вясна, то балоты яшчэ пашукаць трэба.

-Вот цібе раз. Как жа так. Все же знают у на Полесьі Алеся і болота. Вот хорошо, што я тібе позвоніл. Как чуствовал. Так куда эті болота делісь?

-Ды куды, куды. Сяргей Мікалаевіч, вашыя папярэднікі камсамольцы і камсамолкі высушылі. 

-От, апяць ты на камуністаў нагаварываеш. Што ціпер не так. Давай пападробней.

-Ну слухайце. Балоты, якія раскінуліся ў нізіне ўздоўжы ракі Прыпяць на шмат соцень кіламетраў - гэта вельмі старадаўняя з'ява. Кажуць, што ім амаль што 11 тыс. год. 
Ну і за 11 тыс. год там рознага бывала. Лічыцца, што першыя людзі на тэрыторыі Беларусі пачалі сяліцца якраз каля балот, бо балоты даюць шмат ягад, грыбоў і дзічыны. Пасля людзі пачалі сяліцца на саміх балотах. Па адной з версій Палесее - гэта прарадзіма славян.

-Ого, то я там марш прашчанія славянкі магу спець. Хаха

-Ды не тых славян, а нармальных, сапраўдных. Што самае цікавае, з-за слабапраходнасці Палесее, людзі якія там жылі нячаста кантактавалі са знешнім светам і па выніку ў гэтых балотах сфармавалася вельмі самабытная і каларытная культура. Якая і не беларуская і украінская, бо мае сваю характэртасць. Паляшуцкую.

У пачатку 18 ст. шведкі кароль Карл 12 хацеў прабіцца праз Палескія балоты, але ў яго не атрымалася, таксама ходзіць байка, што Гітлер раздзяліў свае войскі на 3 арміі ў 1941 годзе, бо ведаў, што не зможа прайсці праз Палессе з танкамі. 

Карацей, вядомае і знакамітае было мейсца, пакуль не прыйшлі камуністы. Машэраў як даведаўся пра тэхналогію меліарацыі, то загарэўся асушыць палесскія балоты. Напэўна, так і ўяўляў сабе: тысячы і тысячы гектар новага чарназёму, які раскінуцца ўздоўш Прыпяці і там будуць расці бурачкі, бульбачка, кукуруза...

Тады лічылася, што пасля асушэння балоты пераўтвараюцца ў вельмі ўрадлівую глебу, а таму Пётр Міронавіч даў загад адразу асушаць па максімуму, каб не губляць час.

-Ну і правільна. Эта ж па нашаму, па камсамольскі.

-Першыя пару год асушаныя землі сапраўды давалі неблагі ўраджай, але пасля ўсё рэзка памянялася. Ураджаі ўпалі, урадлівы слой глебы збяднеў і больш за тое, пачаў выветрывацца. Сам Машэраў публічна прызнаваў, што зрабіў вялікую памылку з гэтым камсамольскім асушэннем.

Па выніку, на Палессі, канешне захаваліся паўнавартасныя балоты, асабліва ў Прыпяцкім нацпарку, таксама хапае і проста затопленых месцаў, але таго, што было раней, ужо няма. 

-Ага, ну панятна. ЦІпер поняў. То можна боты не купляць.

-Не, пачакайце. Тут залежыць ад таго куды вас там павязуць, можа на які тур па балотах.

-Тур па балотах? Сахрані Госпадзі. Ну в смысле, а чом вы таварышч. У нас там проста рабочае савешчаніе па праблеме, вы удівітесь, "пешчаных бур". Странная тема, как будта мы ў Сахары какой. Но вот і такая напасть на нас можэт прылететь с загніваюшчага запада.

-Ды якога запада, Сяргей Мікалаевіч. Вы 2+2 складзіце. Я канешне не эксперт у гэтай тэме, але падаецца у павелічэнні колькасці пясочных завеяў у Беларусі ёсць 2 прычыны. Адна - гэта глабальнае пацяпленне. Зямля па ўсім свеце мацней высушваецца. Але другая прычына гэта тое, што я вам раней расказваў.

-Якая? Машэраў штолі землю сушыт па ўсім свеце? Вас хлебам не кармі, дай на камуністаў бочкі скатіть. Ілі вы думаеце, што эта міліарацыя вінаватая. Вы што на, на святую міліарацыю хочаце пакусіцца?

-Ну гэта ж лагічна, Сяргей Мікалаевіч. Зямлю на Палессі тысячамі гектараў высушылі яшчэ ў 1960-ых. Вось яно і даецца ў знакі. Эколагі даўно б'юць у званы, што там пясочныя буры могуць стаць сур'ёзнай экалагічнай праблемай. 

Таму, вам, відаць варта ўсё ж купіць боты.

-Чаго гэта? Балот жа няма там.

-Ну адным з метадаў змагання з засушлівасцю глебы ёсць забалочванне тэрыторый. Гэта значыцца вяртанне балот на сваё месца. Доўгі і дарагі працэс, але пра яго цяпер шмат гавораць. Таму ёсць верагоднасць, што вас павязуць на экскурсійны тур па балоце.

-Ужас какой. Экскурсія па балоце? Эта как вабшчэ такое может быць. Мяне народнага ізбраннікі і ў граз эту засунуць, у балота. Да вы што! Не можэт быць тагова. Звозяць у музей вайны, как всегда, па чарачцы вып'ем і паедзем дамой.

-Вы зусім адсталі ад жыцця Сяргей Мікалаевіч. Туры на балоты - гэта цяпер вельмі модная турыстычная з'ява. Адна з фішак Беларусі. 

-А ёй. Куды свет коціцца. Нам што паказаць няма чаго акрамя гэтай гразі? А трактары, а бібліяцека!

-Балоты - гэта вельмі прыгожа, Сяргаей Мікалаевіч. Гэта шмат незвычайных птушак і рэдкіх раслін, гэта насычаныя водары і неверагодныя, амаль што марсіянскія краявіды. Да таго ж такое ў Еўропе мала дзе сустрэнеш. Таму балоты становяцца адным з галоўных турыстычных актываў Беларусі. Там пракладваюць драўляныя дарожкі, будуць інфраструктуру і наперад. Гадоў 10 назад гэты кірунак пачаў развівацца. І каб не трындзец навокл, які вы арганізавалі, то мелі б ужо моцны турыстычны брэнд. Мы доўга не цанілі гэтай прыгажосці, а цяпер прыйшоў час.

-Ну ня знаю.

-Там напраўду вельмі прыгожа. Асабліва вясной, вада залівае паплавы навокал Прыпяці і па Палесіі можна перамяшчацца на байдарках, як у нейкай Амазонцы. Тысячы аматараў птушак прыязджаюць туды, каб назіраць за рэдкімі відамі птушак. Асабліва яркае відовішча - назіраць за прылётам тысяч бакланаў.

-Ха-ха, бакланы глядзяць на бакланаў!

-На Палессі адзін з буйнейшых скажам так аэрапортаў для бакланаў і калі іх збіраецца шмат, то гэта выглядае вельмі прыгожа! Да таго ж, як я раней казаў, балоты - гэта яшчэ і культура. Бо людзі, якія тут жывуць яны вельмі адрозніваюцца. Палеская культура вельмі цікавая па сваім касцюме, міфах, мове і песнях. Тут сустракаюцца такія архаічныя паданні і спевы, якіх няма больш нідзе. Зусім нядаўна тут можна было запісаць песні, дзе нават язычніцкія богі ўзгадваліся. Старажытнасць неймаверная. 

І спеўная манера тут вельмі архаічная. Бабулі пяюць тут проста шыкоўна. Вось напрыклад ...
*(паставіць запіс нейкай палескай песні)*

-О, у мяне бабуля такую песню пела калісьці пра каліну. Я ў дзецтве думаў чаго яна так вые жаласна. А цяпер аж праняло. Інцярэсна.

-Ну гэта манера такая спеўная. Зноўку ж, менавіта на палесіі яна найлепш захавалася. Ужо сто год этнографы з Беларусі, Украіны, Польшчы і Расіі ездзяць менавіта на Палессе, каб запісваць іх песні.

Ну і дадайце да ўсяго гэта зверху яшчэ высокую культуру. На Піншчыне захаваліся унікальныя старадаўнія Драўляныя цэрквы, якім ужо па 400 год. Іх нават збіраліся падаваць у сусветны спіс спадчыны ЮНЭСКА. А ў самім Пінску захаваліся вельмі цікавыя каталіцкія храмы. Таксама вельмі старыя. Агулам прыгожы горад. А недалёка старадаўні Тураў і вельмі каларытныя Давыд-Гарадоў і Янава. А яшчэ побач радзіма Яўгеніі Янішчыц, Рамана Скірмунта, прарадзім Фёдара Дастаеўскага і шмат чаго яшчэ.

-Я з эціх імён толька паследнее помню. Другіх не знаю.

-Янішчыц - выбітная беларуская паэтка, а Скірмунт - першы прэзідэнт Беларусі.

-Валера, ты што такое гародзіш? Абкурыўся там у сваёй Еўропе? Які першы прэзідэнт? У Александыі даўне не быў?

-А вось я не буду вам расказваць, Сяргей Мікалаевіч. Пацікаўцеся. Наколькі я ведаю, умееце ж Вікіпедыяй карыстацца. Вам усё адно столькі цікавага пра Палессе трэба даведацца.

-Ну тут не паспору, заінтрыгаваў ты меня. Прыдзёцца пачытаць. Не люблю я этава, то я ж усёткі народны ізбраннік. Я за народ і ў балота і ў Вікіпедію гатоў залезці.

-Не патаніце там толькі Сяргей Мікалаевіч. І мухаморы ня ешце. Вы яшчэ можа спатрэбіцеся Беларусі. Хоць і ня факт.

-Ах ты гаўнюк.

-А боты розавыя бярыце. Вам да касцюма пасуюць.

-Фіг табе. Дайце мне гэтыя - сінія ў гарошак. Усё пака, змагарык. Няма ўрэмені.

[[Хрусь 0]]
