
Корж. Якія асацыяцыі ў сярэднестатыстычнага беларуса ўзнікаюць у сувязі з гэтым прозвішчам?

- Жыть в кайф. 
- Што цімох, гісторыя перастала карміць, вырашыў у музычную журналістыку падацца?
- У Чарнухі хлеб будзеш адбіраць?

Дзякуй, коцікі за добры сацыяльны зрэз. У большасці сучасных беларусаў прозвішча Корж асацыюецца выключна з суперпапулярных музыкам Максімам Каржом, які збірае цяпер стадыёны па ўсёй Еўропе. 

Але па ідэі, мусіла быць ня так. Бо цягам 70 год беларусам даказвалі, і падаецца даказалі, што адным з галоўных сімвалаў нашага народу з'яўляюцца партызаны. Ну і ў інтэрпрэтацыі савецкай сістэмы, зразумела, савецкія партызаны. 

А таму, лагічна было б, каб першае пытанне, якое задалі б ўзыходзячай зорцы журналісты: "Ці вы не нашчадак легендарнага Васіля Каржа?". А калі б Максім адказаў так (а гэта, падаецца, на самой справе так), то і піар кампанія музыкі мусіла б ад пачатку будавацца ў фармаце "Унук легенды становіцца легендай", ну ці нешта такое. Але нічога такога і блізка не было. Бо пра Васіля Каржа аб'ектыўна ведае мізэрная частка беларусаў.

- Дык а хто гэта? Таксама музыка нейкі?
- Не, тут як заўсёды ў Цімоха хітрасць нейкая. 

Васіль Корж - гэта знакаміты беларускі савецкі партызан, які пад час вайны стварыў самы першы і адзін з самых вялікіх партызанскіх атрадаў. 

- Што, зноўку пра вайну і Савецкі Саюз? Цімох, ну так сабе тэмы. Давай можа сапраўды пра музыкі і пра Максімку нашага любімага. "Малый Паўзраслеў". Пра ссср сумна і непрыемна неяк.

Пра непрыемнае таксама трэба гаварыць. І пасля, мы не пра ссср і вайну будзем гаварыць, а пра беларусаў у гэтай вайне. А тэма гэтая паверце зусім не сумная. Хоць і не заўсёды прыемная. 

Такім чынам, разбіраем сёння адзін з самых папулярных брэндаў Беларусі на прыкладзе легендарнага партызана Васіля Захаравіча Каржа.


Васіль Корж нарадзіўся 13 студзеня 1899 года ў вёсцы Хорастава. Цяпер гэта Салогорскі раён. Палессе. Быў Васіль са звычайнай сялянскай сям'і, адукацыю адтрымаў семікласовую і ва ўзросце 20 год нечакана для сябе патрапіў у Польшчу. Ну як патрапіў. Расейская Імперыя развалілася і па Рыжскім міры родныя мясціны Коржа аказаліся па польскі бок мяжы. 

Польскія ўлады адразу абвесцілі прызыў і маладога Васіля ў 1921 годзе забралі ў польскае войска. Ён служыў у Познанскім артылейскім палку. Але служба не задалася. Васіль быў прынцыповым хлопцам і ў складаных сітуацых не ўмеў змаўчаць. А сярод польскіх афіцэраў у тыя часы было распаўсюджанае досыць грэблевае стаўленне да беларускіх і ўкраінсіх хлапцоў, якія патраплялі пад іх камандаванне. Ну і нешта там здарылася. Сам Васіль пісаў, што яго два разы збівалі за непадпарадкаванне. У пазнейшых апокрыфах узгадваецца, што ён сам аднойчы моцна выцяў нейкага польскага афіцэра. У любым выпадку, у нейкі момант малады жаўнер збёг з войска і вярнуўся ў родную вёску. 

Але заставацца дома было небяспечна. Да таго ж, відаць у войску Васіль сапраўды нагледзіўся нечага такога, што абурыла ягоныя сацыяльныя і нацыянальныя пачуцці. І таму, калі Васіль даведаўся пра партызан, якія дзейнічаюць у палескіх лясах, сыйшоў да іх.

У тыя часы на тэрыторыі Заходняй Беларусі дзейнічалі партызанскія атрады, якія арганізоўваліся з Масквы. Іх мэтай была актывізацыя беларусаў для змагання з "польскім прыгётам". Па рыжскім міры дзеве маладыя дзяржавы нібыта падзялілі тэрыторыі, але часы былі бурапенныя і таму і  Варшава і Масква разлічвалі, што гэтыя межы адночы можа будзе пасунуць на сваю карысць і таму падтрымлівалі партызанскія атрады на чужой тэрыторыі. Польшча нацыянальныя беларускія атрады ў СССР, Масква пракамуністычных актывістаў у Польшчы.

Дакладней, не падтрымлівала, а арганізоўвала. У мескай Лошыцы была разгорнутая цэлая школа падрыхтоўкі савецкіх дыверсантаў. Адным з кіраўнікоў гэтых пратрызан быў ураджэнец Беларусі Кірыла Арлоўскі. Вось да Арлоўскага ў атрад і патрапіў Корж. Яму далі мянушку баец Сямёнаў

Задачай партызан было арганізацыя простых працоўных на барацьбу з польскімі панамі. 3 гады яны ладзілі дыверсіі, раскідвалі пракламацыі, арганізоўвалі сялянскія мітынгі і палявалі на асаднікаў. 

- Каго?

Асаднікі. Так называлі палякаў, найчасцей вайскоўцам, які за службу далі землі ў Заходняй Беларусі. Для камуністаў яны былі асноўнымі ворагамі, бо неслі з сабой буржуазную цывілізацыю. Зрэшты і простых сялян прыезд чужынцаў не вельмі радаваў.  

Уся гэтая міжваенная партызанкам мае канешне вельмі неадназны вайб. З аднаго боку ў атрады часта ўваходзілі абсалютна ідэйныя беларусы, якім не падабалася грэблівасць палякаў да ўсходніх крэсаў, ці якія хацелі наступення камунізма па ўсім свеце. Гэта былі зразумелыя матывы. А польская адміністрацыя сапраўды часта ставіла інтарэсы простных беларусаў на апошняе месца і дыскрымінавала па нацыянальнай прыкмеце.

З іншага боку, партызанка гэтая ствала напружанасць там, дзе яе магло не быць. Бо людзі спрабавалі абжывацца пасля доўгай вайны, а іх звалі на барыкады. А пад тэрор часам патраплялі зусім нявінныя людзі. Напрыклад, Кірыла Арлоўскі арганізаваў у 1926 годзе замах на гаспадара Нясвіжа Антонія Радзівіла, вельмі талоковага і нават сацыялістычнага па поглядах магната, які з павагай ставіўся на навакольных сялян. Проста такі загад прыйшоў з Масквы.

Ёсць сведчанні, дарэчы, што сам Корж не ўхваляў гэтыя масавыя паляванні на бяззбройных людзей, хай сабе і прадстаўнікоў польскай эліты. Але служба ёсць служба.

У 1925 годзе партызанку пачалі згортваць, бо і Варшава і Масква зразумелі, што далейшая эскалацыя не мае сэнсу. Межы ўжо не зменяцца. 

Каржа вярнулі ў СССР і зрабілі старшынём калгаса недалёка ад польскай мяжы. Ён арганізоўваў сельскагаспадарчыя камуны ў Слуцкім і Старобінскім раёнах. У прыватнасці, у 1926 годзе ён арганізаваў першую сельскагаспадарчую камуну ў вёсцы Мяцявічы. Але паралельнай з асноўнай работай, у Васіля была і таемная. Як супрацоўнік НКВД ён займаўся арганізацыяй партызанскага руху на сваёй тэрыторыі.

- Пачакай, я заблытаўся. Якога руху? Што з саветамі ваяваў?
- Маладзец мужык!

Ды не. Гэта была арганізацыя партызанскіх атрадаў на будучыню. На выпадак нападу Польшчы, ці ўсяго калектыўнага захаду. Праца гэта вялася вельмі сур'ёзна: у лясах ствараліся схроны са зброяй і правіанта, рэгулярна праводзіліся вучэнні мясцовых мужыкоў, якія у момант ікс мусілі стаць партызанамі. Пра маштаб падтрыхтоўкі кажа хаця б такая лічба: у партызанскія схроны перадалі 50 тыс. вінтовак. Ну і арганізоўваў усё гэта ў тым ліку Васіль Корж, які на той момант быў ужо прафесійным партызанам. Як гаворыцца, усе прафесіі нужны усе прафесіі важны.

- У нас так не гаворыцца, Цімох.

Але гэтая прафесія сапраўды прыдалася. У 1936 годзе, калі ў Гішпаніі пачалася грамадзянская вайна, яго адправілі туды, наладжваць партызанскі рух сацыялістаў.

Гісторыя савецкіх спецыялістаў у гішпанскай грамадзянскай вайне, сярод якіх было шмат беларусаў, гэта асобны цікавы і крывавы сюжэт. За два гады, Васіль шмат чаго пабачыў і шмат у чым паўдзельнічаў. Ён навучай рэвалюцыянераў і сам удзельнічаў баях. Аднойчы нават давялося на сваёй спіне выносіць з акружэння параненага сябра і начальніка Кірылу Арлоўскага. У Гішпаніі вопытны дыверсант атрымаў мянушку камрад Пабла.

У 1938 годзе Васіля Каржа нечакана выклікалі назад у СССР. І тут замест пашаны і ўганаравання, ён відавочна апынуўся дзе?

- У турме зразумела. Тут і гісторыю асабліва ведаць не трэба.
- Даваяваўся партызан. Свае ж павязалі.
- Кароткая нейкая ў цябе гісторыя атрымалася.

Сапраўды, тут яна мусіла скончыцца. Турмаў пад час вялікага тэрору мала хто выходзіў. Але Каржу пашанцавала. Гэта быў ужо перыяд затухання масавых рэпрэсій, у яго самога былі аўтарытэтныя пакравіцелі і таму пасля месяцу допытаў, яго выпусцілі. Васіль звольніўся з НКВД і з'ехаў працаваць у калгас.

Калі ў 1939 годзе СССР далучыла да сябе Заходнюю Беларусь, Васіль Корж сам папрасіў перавесці яго на Піншчыну, родныя мясціны, якія ён добра ведаў. Яго паставілі заведуючым фінансавага сектара Пінскага абкама. 

У Пінску Корж і сустрэў вайну. 22 чэрвеня 1941 года стратэгічныя аб'екты вакол горада пачала бамбіць нямецкая авіацыя. Кіраўніцтва горада засабіралася ў эвакуацыю з цвёрдай упэўненасцю, што вайна праз пару дзён скончыцца, а дакладней пяройдзе на тэрыторыю ворага. Бо савецкая ж армія непераможная!

Але Корж разумеў, што будзе па іншаму і сказаў, што хоча сабраць партызанскі атрад. Мог бы, дарэчы, прамаўчаць. Яго, фінасіта, цывільнага чалавека, які ўжо абжыўся сям'ёй і дзецьмі ніхто ў Пінску не трымаў. Мог як і іншая партэліта з'ехаць у бок Масквы.

Але Корж застаўся. З усяго камуністычнага актыву з ім засталося ўсяго 17 чалавек. Сярод, які была і цяжарная на той момант Вера Харужая. Пра яе трэба будзе неяк асобную перадачу зрабіць.

28 чэрвеня 1941 года, міні атрад Каржа даў першы бой немцам, падбіўшы танк і ўзяўшы палонных на дарозе Лагішын - Пінск. Гэта быў першы партызанскі бой той вайны.


Але слухайце, гісторыя партызанскага атрада Каржа вартая асобнага выдання. Яна сама па сабе вельмі насычаная і цікавая, але таксама ўплятаецца ў агульную гісторыю партызанскага руху ў Беларусі, які за апошнія 70 год напоўніўся такой колькасцю міфаў, што з гэтым трэба разбірацца асобна.

Таму падстумуем. Сёння мы гаварылі пра беларуса, дыверсанта, палешука, нквдзіста, крыху фінансіста і стрыечнага дзядулю Макса Каржа - Васіля Каржа. У наступнай перадачы пагаворым пра Каржа партызана.


[[запісаныя выпускі]]





