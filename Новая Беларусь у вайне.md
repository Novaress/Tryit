
[[новая беларусь]]
#публіцыстыкаФБ 


Я хачу напісаць пра тое, што ніхто не піша.  
  
Вайна ва Украіне аказалася магунтым ударам як па Старой так і па Новай Беларусі. Дакладней для структур Новай Беларусі гэта ў прынцыпе стала праверкай, ці існуе яна агулам.  
  
Пасля 2020 года ўсе былі захопленыя ідэяй Новай Беларусі, пасля, калі эмоцыі пачалі сціхаць, інтарэс таксама пачаў падаць. Ідэі самаарганізацыі і аб'ядання выпалі з павесткі.  
  
Але вайна прымусіла актывізавацца ўсе структуры створаныя пасля 2020 года і такім чым прадэманстраваць што яны могуць.  
  
Ніжэй невялікі тэкст са спробай вельмі агульна высвеціць тыя зоны Новай Беларусі, дзе напраўду выявіліся структуры.  
  
Гэтая спроба мая асабістая і цалкам некампетэнтная. Але нехта мусіць пачаць.  
  
Дыпламатычная сфера.  
У дыпламатычнай сферы ад самага пачатку вайны здарылася поўная катастрофа. Беларусь абвінавацілі ў саўдзеле расійскай агрэсіі (што было чыстай праўдай), а беларусаў абвінавацілі ў саўдзеле Лукашэнку (што было нечаканым паваротам для большасці беларусаў).  
  
У еўрапейскіх краінах на ўзроўні ўрадаў пачаліся спробы абмежавання беларусаў у правах разам з расіянамі.  
  
І вось тут выявілася, што Святлана Ціханоўская не дарма ездзіла па еўрапейскіх лідэрах 2 гады. Ейныя звароты, сустрэчы і кансультацыі дазволілі адмяніць досыць шмат глупых рашэнняў і ідэй і вярнуць беларусаў у статус ахвяраў вайны (якая для нас пачалася у 2020 годзе), а не агрэсараў.  
  
У дадзеным выпадку Святлана Ціханоўская - гэта відавочна не адзін чалавек, а досыць вялікая структура. І 2022 год паказаў, што яна працуе і можа абараняць беларусаў, нават у неспрыяльных умовах.  
  
Інфармацыйная сфера. Вонкавы контур  
Для беларусаў замежжа пачатак вайны таксама стаў катастрофай, прычым абсалютна канкрэтнай. Не толькі еўрапейская дыпламатая, але і шырокая грамадскасць Польшчы, Літвы і Украіны забыла раптам хто такія беларусы і што яны робяць за мяжой.  
  
У адказ на гэту сітуацыю ўнутры беларускай супольнасці нарадзілася некалькі ініцыятыў па супрацьстаянню гэтай несправядлівасці.  
  
Па выніку шматлікіх акцый, ініцыятыў і проста штодзённай работы данесці сваё бачанне атрымалася. Найперш, канешне, дзякуючы таму, што было што даносіць (актыўнасць беларусаў на фронце, унутры Беларусі, у валанцёрстве).  
  
Тут трэба адзначыць, што ў гэтым кірунку рух быў дастаткова хаатычны, бо праблема зразумелая і крыўдная і да яе вырашэння далучылася вялікая колькасць людзей, ініцыятыў і рухаў. Ці магчымая тут была б больш сістэмная работа, цяжка сказаць.  
  
Інфармацыйная сфера. Унутраны контур.  
Сітуацыю ўнутуры Беларусі цяжка аналізаваць, але зразумела, што ў нас няма нейкай уцямнай структуры, якая б прапрацоўвала розныя варыянты працы з "балотам" утунтры Беларусі.  
  
На фоне украінцаў, якія сістэма пачалі закідваць усю беларускую прастору кантэкстнай рэкламай (хай сабе і глупай), выявілася, што ў нас проста няма ніякай арганізацыі, якая магла б гэта рабіць і разумела для чаго.  
  
Таксама падвісла пытанне з папяровымі матэрыяламі. Бо яны нібыта ёсць, але цалкам адсутнічае разуменне ў якім маштабе.  
  
На мяжы інфармацыйнай сферы і сферы актыўнага дзеяння можна таксама ўзадаць пра працу супольнасцю салдацкіх маці. Зразумела, што бацькі салдат тэрміновай службы мусілі быць асноўнай мэтавай групай для працы самых розных структур рознага кірунку (ад інфармавання і псіхалагічнай дапамогі да абмекавання супольных дзеянняў). Але гэтага не было.  
  
Сфера актыўнага супраціву.  
Тут выявілася два кірункі.  
Адсочванне перамяшчэння расійскіх войскаў па тэрыторыі Беларусі. Створаны ТГ каналам "МотолькоПомогі" канал "Беларускі Гаюн" працуе эфектыўна. Па зразумелых прычынах нам невядомыя унутраныя механізмы збора інфармацыі (а ці ёсць такія механізмы апроч здымак аматараў?), але вынік выглядае дастаткова прадстаўнічым.  
І зразумела, што ён дасягнуты дзякуючы вопыту працы "Мотолько Помогі" у 2020 годзе, які не згубіўся, але наадварот набыў сістэмнасць.  
  
Стрымліванне перамяшчэння вайсковай тэхнікі па тэрыторыі Беларусі.  
Знічшчэнне рэлейных шафаў і кібер-атакі на рэсурсы белчыгункі адазаліся досыць эфектыўнымі.  
Але калі для кібер-партызан гэта звычайныя акцыі, якія яны праводзяць ужо 2 гады, то для ByPol рэальныя дзеянні на тэрыторыі Беларусі - гэта першая праверка ў дзейнасці плана "Перамога".  
  
Па першых спробах дзейнасці цяжка ацэньваць агульную эфектыўнасць. Верагона ёсць тыя, хто ад гэтага плана чакаў значна большага маштаба, у той жа час было дастаткова скептыкаў, якія лічылі, што з яго зусім нічога ня будзе.  
  
Але вайна ва Ўкраіне дала магчымасць зафіксаваць, што ў Беларусі ёсць некалькі дзясяткаў гатовых да сур'ёзных дзеянняў людзей і яны маюць каардынуючую структуру ў выглядзе ByPol.  
  
Гэта кропка адліку. Па ёй можна будзе разумець, ці пашыраецца падпольная сетка шырэй.  
  
Валанцёрская дапамога Украіне.  
Валанцёрская дапамога ад Беларусаў разгарнулася па Еўропе вельмі шырака. Яе структурную частку можна падзяліць на два тыпы - дзейнасць профільных арганізацый і дзейнасць дыяспар.  
  
Падаецца ўсе профільныя арганізацыі праявілі сябе максімальна эфектыўна. Гэта дастаўка медыкаментаў, апаратуры, харчання, траспарту.  
  
Вайна таксама высвеціла, дзе па свеце дзейнічаюць найбольш ініцыятыўныя і арганізаваныя дыяспары. Гэта Англія, Чэхія, ЗША, некалькі польскіх гарадоў, а таксама Львоў.  
  
Адзінае чаго не хапае, на фоне вельмі маштабнай дзейнасці валанцёрскіх ініцыятыў, гэта агульнага разумення таго што робіцца і ў якіх сферах. Асабліва гэта датычыцца тэрыторыі Украіны, дзе ўсе беларускія валанцёры не прадстаўленыя нейкай агульнай ініцыятывай.  
  
Агулам, добра бачна, што вопыт 2020 года беларусы і беларускія структуры найлепей выкарыстоўваюць якраз у крызісных сітуацыяй кшталту той, што склалася ва Украіне.