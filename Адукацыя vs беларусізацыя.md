[[@ адукацыя і ідэнтычнасць]]


За апошнія 3 гады беларусы стварылі дзясяткі новых адукацыйных і каляадукацыйных праектаў - школы, школкі, курсы, летнікі, суполкі, гурткі. Онлайн і офлайн, музычныя і спартовы, платныя і бясплатныя. Было праведзена некалькі вялікіх канферэнцый па праблеме адукацыі і запушчаны шэраг грантавых кампаній.

Усё гэта стварае настрой і магчымасць для якаснага ўздыму гэтай тэмы і запуску інфраструктурных праектаў у сферы адукацыі - нейкай агульнай беларускай школы, адукацыйнага хаба, ці развіваючага цэнтра, які мог бы агарнуць вялікую колькасць беларускіх дзяцей за мяжой (а пры пэўных падыходах і ўнутры Беларусі)

Але, мне падаецца, ёсць адна праблема, якая моцна тармазіць увесь гэты працэс і блытае шмат якія пачынанні. У тэме “беларуская адукацыя” ёсць непрагавораны канфлікт паміж словамі “беларуская” і “адукацыя”.

Выглядае гэта так: калі гутарка заходзіць пра беларускую адукацыю, яна вельмі часта зводзіцца да абмеркавання як у гэтай адукацыі будзе прадстаўленая беларускасць. Ці будуць вучыць дзяцей па-беларуску, як сумяшчаць гэта з асноўным працэсам навучання, ці можа беларускамоўнае навучанне тэхнічных навук замяніць польскае/літоўскае/грузінскае. Ну і так далей.

Пры гэтым пра саму адукацыю не гавораць? Па выніку не атрымліваецца пабудаваць ні камерцыйна паспяховых адукацыйных праектаў, ні якасных беларусізатарскіх прастораў. 

Мне падаецца, што на дадзеным этапе вельмі важна раздзяліць дзве гэтыя з'явы і крыху паглядзець на іх паасобку.


АДУКАЦЫЯ БЕЗ БЕЛАРУСІЗАЦЫІ

Мы жывем у свеце ў якім адбываюцца вялікія змены ў адукацыйнай сферы. Рэвалюцыйныя. Часам проста незразумела чаму трэба вучыць сучасных дзяцей у сучасным свеце. Рабіць упор на інфармацыю, ці на навыкі? Даваць звычайныю аб’ёмную праграму, ці засяродзіцца на софт-скілс. А што з выхаваннем? Колькі свабоды даваць у спазнаванні навакольнага свету?

Таму калі мы кажам пра новую сістэму беларускай адукацыі, то на самой справе значна менш цікава як там будзе прадстаўленая беларускасць, цікава якой будзе сама сістэма адукацыі.  Асабліва ў нашай сітуацыі, калі адукацыйныя працэсы плануе грамадства раскіданае па ўсім свеце, бо на радзіме мае паламаную дзяржаўнасць і адпаведна моцна пакамечаную фармальную адукацыйную сістэму.

Мы ж хочам чагосьці ад сістэмы адукацыі? Хочам, каб нашыя дзеці былі канкурэнтназдольныя ў сучасным свеце, хочам, каб былі паспяховы, хочам, каб былі шчаслівыя. Адукацыя несумненна моцна ўплывае на тое, ці атрымаецца нашым дзецям стаць такімі. Дык якая тады гэта мусіць быць сістэма?

Зразумела, што гэтае пытанне мусяць разбіраць і адпрацоўваць спецыялісты. І шмат што ўжо робіцца. Але ж і на публічным узроўні павінна прагучаць нейкая метафара на гэту тэму. Бо такія метафары ёсць: усе чулі пра эфектыўную японскую сістэму адукацыі, пра спецыфічную, але цікавую ізраільскую, ёсць расхваленая ўсімі фінская сістэма. А мы ў які бок рухаемся? Якімі метадамі мы дапаможам новаму пакаленню падрыхтавацца да дарослага жыцця? Адукацыя - яна ж пра гэта.

Мне асабіста хочацца пачуць дыскусіі пра гэта. Пра тое, як вучыць, для чаго вучыць,  якія актуальныя методыкі выбраць, каб насупнае пакаленне беларусаў канкурэнтназдольным і шчаслівым (спадзяюся - гэта можна будзе сумяшчаць)  ў будучым свеце.  

І поле для дыскусіі тут неверагодна шырокае. У Польшчы, напрыклад, некаторыя беларускія бацькі незадаволеныя школьнай адукацыяй, бо аб'ектыўна тут значна менш нагружаюць дзяцей і не гоняцца за вынікамі (асабліва ў малодшай школе). Для іншых гэта, наадварот, адзнака адэкватнасці. Такі прыклад праблемы на самым побытавым узроўні. Калі ж глядзець глыбей, то там цэлы лес праблем з якімі трэба разабрацца, каб выйсці на этап рэалізацыі.

Тут мне падаецца, ёсць разрыў паміж прафесійным і шырокім публічным полем. Спецыялісты так ці інакш дыскутуюць, ствараюць новыя фарматы, спрабуюць, эксперыментуюць. Але як толькі тэма выходзіць у публічную прастору, то рэакцыя найчасцей адна: а на якой мове будзе навучанне? Пасля чаго непазбежна (не ў залежнасці ад адказу) і ідзе класічная бессэнсоўная дыскусія пра тое што першаснае - мова, ці нешта іншае. І не слова пра саму адукацыю.

Але мне падаецца, што з гэтага тупіка трэба паціху выходзіць. Асобна гаварыць пра адукацыю, развіццё карысных навыкаў, фармаванне камунікацыйных сувязяў, пра паспяховаць, канкурэнтнасць, упэўненасць. І асобна пра развіццё беларускай ідэнтычнасці. 

Калі казаць пра практычны бок, то трэба правесці жорсткую мяжу і прадаваць ці паслугу адукацыі, ці паслугу беларусізацыі.

Адукацыя - гэта навучанне канкрэтным навыкам і ведам. Адукацыя базава не прывязаная да нейкай нацыянальнасці і ідэнтычнасці, таму базава яна мусіць выкладацца ў такіх умовах і на тых мовах, каб яна была максімальная зручная для пакупнікоў. 

Таму любы беларускі адукацыйны прадукт мусіць "перакрочыць сябе" і пачаць шукаць сапраўдын рынак для свайго прадуката.
І тут важна каб прадукт быў якасны (якасны не сваёй беларускамоўнасць, а ў прамым сэнсе якасын) і важна, каб рынак дзе гэты прадукт прадаецца быў дастаткова вялікі. І калі беларускамоўнага прастору недастаткова, то трэба ісці шырэй. Пакідаючы беларускамоўныя групы, ствараць групы польскамоўныя, рускамоўныя, англамоўныя і так далей.

Гэта неверагодна складана, але гэта самы зразумелы і адэкватны шлях.

  

БЕЛАРУСІЗАЦЫЯ БЕЗ АДУКАЦЫІ
  
Чаму нам так важная адукацыя, калі мы кажам пра беларушчыну ў наступных пакаленнях? Чаму беларусізацыя ў адукацыі нам важней за саму адукацыю? 

Мне падаецца, што гэтая пазіцыя вырастае з аблуднага меркавання “зробім беларускую школу - усе вырастуць беларускамоўныя”. Школа як інстытут несумненна мае ўплыў на фармаванне нацыянальнай ідэнтычнасці дзяцей. Але не ў вакууме! Гэты ўплыў катэгарычна залежыць ад знешніх абставінаў. А сям'і, соцыума, грамадства. 

[[Школа не робіць ідэнтычнасці]]


Нацыянальная ідэнтычнасць, калі вельмі спрашчаць гэту з'яву перадаецца праз 2 фактары:
- веды, якія дазваляюць вызначаць межы сваёй прасторы і даюць аснову для інтэлектуальнай і творчай дзейнасці;
- супольныя перажыванні.

Мне асабіста вельмі падабаецца адно са шматлікіх вызначэнняў ідэнтычнасці як суму супольных перажыванняў, якія прывязваюць чалавека да супольнасці. 

Вось жа, калі мы кажам пра фармаванне ідэнтычнасці, то трэба разбірацца выкарыстоўваць менавіта гэтыя 2 фактары - веды і перажыванні.

І тут нібыта першы відавочын адказ - гэта якраз адукацыя. Але гэта не так.

У сучасных умовах нам вельмі складана ўплываць на фармаванне сістэмы адукацыі што ў Беларусі, што ў замежжы. Таму ідэя фармваць ідэнтычнасць праз урокі матэматыкі, ці нават урокі гісторыі выглядае максімальна неэфектыўнай. Гэта шмат працы з малым ККД.

Давайце разгледзім абедзьве сферы паасобку:

Веды

Перажыванні

(але тут яшчэ выскоквае задача Навыкі супольнасці)


***

Выкажу тут толькі некалькі базавых заўваг. 

Больш за школу на ідэнтычнасць дзіцяці ўплывае сям'я і супольнасць. Гэта відавочная тэза і напэўна ніхто тут не будзе асабліва спрачацца. Праблема ў тым, што пра развіццё школьнай сістэмы мы заўсёды гаворым як пра працэс, якія арганізуюць прафесіяналы, а пра сям'ю і грамадства, як пра з'явы, якія не паддаюцца ўздзеянню.

Але гэта не так. У нас просьма магчымасцяў уплываць на дарослых і дзяцей паўпрост, прыцягваючы іх у беларускацэнтрычныя прасторы. Але мы не славімся да гэтага як да задачы, якую можна рашаць сістэмна і прафесійна.

І яшчэ, мы прывыклі да таго, што разглядаем нацыянальную ідэнтычнасць як суму ведаў пра Радзіму. І таму нам патрэбная фармальная адукацыйная прастора, каб яна гэтыя веды паклала ў галовы нашым дзецям. Але ідэнтычнасць - гэта не толькі веды, але яшчэ і сувязі, эмоцыі, перашыванні і супольныя практыкі. Прычым, калі мы кажам пра дзяцей, то гэта найперш практыкі і толькі пасля веды.

Калі моцна спрашчаць гэту тэзу, то нам не беларушчыну трэба цягнуць у адукацыю, а нашых дзяцей цягнуць вялікім арганізаванымі групамі ў лес, горы, на мора і ў любыя іншыя месцы, дзе іх аб'яднае прыгода. І ўжо там, вечарам каля вогнішча, маленькімі порцыямі ўкладаць нейкія наратывы. 

Гэта дакладна эфектыўней для развіцця ідэантычнасці ў цяперашняй сітуацыі. І нам ніхто не замінае гэта рабіць. Дык чаму мы не робім? 

Глабальна ж, дзеці фармуюць сваю нацыянальную ідэнтычнасць, гледзячы на сваіх бацькоў. Калі бацькам камфотна і цікава быць беларусамі, то і дзеці будуць такімі ж. І тут зноўку атрымліваецца, што больш эфектыўным на доўнай дыстанцыі ёсць праца з дарослымі, чым з дзесьмі наўрост.



ПРАКТЫЧНАЯ ВЫСНОВА
Калі ж усё ж казаць пра метадычную, прафесійную працу непасрэбна з дзецьмі, то выкажу меркаванне, што найбольш эфектыўным, мне падаецца поле пазашкольнай адукацыі. Вечар і выходныя - гэта час, калі дзеці ходзяць на гурткі і далучаюцца да рознай клубнай дзейнасці. І тут для нас суцэльныя плюсы.

Пазашкольная адукацыя менш фармалізаваная і можа развівацца ў вельмі розных умовах. Гурткі ствараюць людзі, якія маюць натхненне ў нейкай справе і дзеляцца ім. А ідэнтычнасць найлепей распаўсюджваецца праз натхненне. Гурткі патрабуюць значна менш высілкаў на рэгістрацыю, справаздачнасці і кантроль.

Пазашколная актыўнасць - гэта тое, што цікава самім дзецям і іх бацькам, а значыцца дае больш супольных пазітыўных эмоцый. 

Вечарвыя і выходныя мерапрыемствы могуць аб'ядноўваць сем'і і цэлыя супольнасці праз актыўнасць дзяцей.

Менавіта з пазашкольнай адыкацыі вельмі часта прарастае зацікаўленасць дзяцей да тых прафесій і тых ідэй, якія яны выберуць у будучыні. Па прычынах меншай фармалізаванасці і большай адкрытасці гэтага поля.

За добрыя вечаровыя заняткі гатовыя плаціць грошы бацькі з любым дастаткам. Проста таму што так было прынята заўсёды.

Можна працягваць далей...

Вось жа, гэтая сфера значна больш эфектыўная і для разівцця ідэнтычнасці і зрэшты нават для якаснай сфакусаванай адукацыі, Але мы да яе працягваем ставіцца як да дадатковай, факультатыўнай. 

Мне падаецца, што калі цяпер звярнуць увагу на гэты сектар і перанесці фокус менавіта на яго, паспрабаваць аб'яднасць высілкі на фармаванне вялікага, сінхранізаванага руху пазашкольнай адукацыі (актыўнасцяў) з моцным беларускацэнтрычным стрыжням, то гэта рэальна можа даць значыны эфект як у развіцці наступнага пакалення, так і ў фармаванні іх ідэнтычнасці.

