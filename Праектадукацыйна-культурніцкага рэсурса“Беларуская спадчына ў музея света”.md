[[Разлік таймінга]]


Кантэкст: 

1. Ажыўленне цікавасці да творчасці мастакоў паходжаннем з Беларусі, заўважнае як у нацыянальным, там і міжнародным вымярэнні (у Беларусі – масштабная актыўнасць “Белгазпрамбанка”, рэгулярныя выставы ў Мастацкім і гістарычным музеях, у міжнародным – пастаянны інтарэс да творчасці Шагала суправаждаецца павялічэннем цікавасці да Хаіма Суціна);
    
2. Надзвычайная беларуская эміграцыя;
    
3. Патрэба перавызначэння беларускага культурнага канону і працэсы будаўніцтва нацыянальнай ідэнтычнасці;
    
4. Актуалізацыя пытання рэстытуцыі ў свеце (посткаланіяльны ракурс, пытанне вяртання габрэйскай уласнасці, страчанай падчас Другой сусветнай вайны).
    

  

Ядро праекта: 

Сайт-каталаг, які будзе структураваны геаграфічна, і будзе змяшчаць інфармацыю пра артэфакты беларускай спадчыны, якія экспануюцца ў замежных музеях і калекцыях. Разам з тым, гэты сайт будзе таксама служыць інструментам для выпраўлення і карэкцыі інфармацыі ў замежных музеях.

  

Што нас цікавіць:

1. Творы мастакоў, якія маюць беларускае паходжанне (нарадзіліся і жылі ў Беларусі);
    
2. Культурныя артэфакты, якія былі створаны ў Беларусі (напрыклад, слуцкія паясы);
    
3. Артэфакты, які доўгі час знаходзіліся ў Беларусі і цесна знітаваныя з культурнай гісторыяй краіны (напрыклад, даспехі са збраёўні Радзівілаў)
    

  

Прыкладная структура сайта:

Навіны / Выпраўленні / Выставы

Краіны / Гарады / Музеі / Творы

Мастакі / Краіны / Музеі / Творы

Што мы робім і навошта?

Падтрымай сайт! / Інструкцыя для валанцёраў / Падтрымай фінансава!

  

Дзве канцэптуальныя рэчы:

1. Сайт-каталаг будзе стварацца пераважна праз валанцёрскую працу, каардыавацца вопытным навукоўцам. Ідэя ў тым, каб не проста даваць інфармацыю, што дзе можна ўбачыць (хоць гэта таксама важна), а калектыўна ствараць інфармацыйны рэсурс з дапамогай валанцёраў, у якім можа прыняць удзел кожны – і гэта дапамога будзе сістэмаўтваральнай для сайта. Ідэя ў тым, каб сайт падаваў як мага больш актуальную інфармацыю, і гэта можна зрабіць толькі праз пастаянную дапамогу валанцёраў, якія будуць дасылаць на сайт інфармацыю пра экспазіцыі і творы.
    
2. Яшчэ адна важная запланаваная функцыя рэсурса – гэта выпраўленне інфармацыі ў замежных музеях і галерэях.
    

Істотная праблема заключаецца ў тым, што з-за слабага культурнага іміджу Беларусі інфармацыя пра беларускіх мастакоў падаецца памылкова і некарэктна. Прыклад: у венскай Альберціне ў пастаяннай экспазіцыі пішацца пра Хаіма Суціна як літоўскага мастака і пра яго родны горад Вільнюс (ні Смілавічы, ні Беларусь пры гэтым агулам не згадваюцца). Яшчэ дагэтуль у многіх музеях Марка Шагала пазначаюць як мастака з Беларусі і г.д.

Стратэгія карэкцыі будзе заключацца ў 1) выяўленне неправільнай атрыбуцыі (зноў жа, шмат у чым з дапамогай валанцёраў); 2) накіраванне лістоў з просьбай аб выпраўленні інфармацыі, пры неабходнасці – інстытуцыйны ціск.


ПЕРСПЕКТЫВЫ
У каманды БІПГ ёсць вопыт стварэння публічных онлайн каталогаў каштоўнасцяў, таксама ёсць выхад на прафесіяналаў, якія маглі б арганізаваць навуковую работу рэсурса.

Вялікі плюс праекта, што запусціўшыся, ён можа вялікія адрэзкі часу дзейнічаць на валанцёрскай аснове і напаўняцца эпізадычна, але заставацца актуальным для беларускай супольнасці.
