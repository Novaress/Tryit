Ці перамог бы СССР без заходняй дапамогі?
Гэтае, падавалася б малазначнае пытанне заўсёды ўздымае процьму дыскусій напярэдадні другой сусветнай вайны.

Чаму? Бо  закранае ўяўную годнасць постсавецкага чалавека. У савецкай ідэалогіі захад заўсёды быў месцам зла і прыняць ад яго дапамогу лічылася адступленнем ад ідэалаў. Таму, ў савецкіх падручніках, апісваючы заходнія пастаўкі, заўсёды робіцца агаворка, што заходняя дапамога была важная, але не рашаючая. Такая фраза ёсць і ў сучасных беларускім падручніку пра Другой сусветнай вайне.

Але, ці так яно на самой справе.

Ленд Ліз - гэта маштабная праграма ЗША паставак пад час другой сусветнай вайны тэхнікі, зброі і абсталявання для сваіх саюзнікаў. Ладная частка гэтай дапамогі накіроўвалася СССР і на канец 1945 года вымяралася ў 11 мільярдах даляраў.

У савецкіх і сучасных постсавецкіх падручніках гэтая лічба падаецца так:  пастаўкі па ленд-лізе ў СССР склалі каля 4% ад вытворчасці самога Савецкага Саюза пад час вайны. Гэта дзясяткі тысяч танкаў, самалётаў, аўтамабіляў і цягнікоў, але гэта толькі 4% ад агульнай колькасці, якую выпусцілі ў Савецкім Саюзе. Таму, падсумоўвае сучасны беларускі падручнік па вайне - дапамога была важнае, але невырашальнай. Дзякуй за гэта, але ў прынцыпе мы б і сам справіліся. 

Ці так яно на самой справе? Д'ябал хаваецца ў дэталях. 

Ленд Ліз быў наладжаны так, каб не проста пастаўляць СССР шмат такнкаў і самалётаў, а ў тым, каб закрываць самыя вузкія месцы ў савецкай прамысловасці. А такіх вузкіх месцаў было нямала! А дакладней вельмі шмат, як для дзяржавы, якая 20 год рыхтавалася да вайны.

І вось канкрэтныя прыклады.
Уу СССР былі праблемы з вытворчасцю выбуховых рэчываў і амаль 50% выбухоўкі за час вайны савецкай арміі паставіла якраз ЗША.

Вялікая бяда ў краіне саветаў была з палівам для самалётаў. І па лендлізу СССР атрымала амаль 60% усяго авіапаліва пад час вайны. Гэта значыць, што ўся савецкая авіацыя функцыянавала дзякуючы лендлізу.

ЗША паставіла больш за 30% усіх аўтамабіляў на савецкі фронт. Аўтамабілі - гэта лагістыка, якая часта і вырашае вынік тых ці іншых баёў. Таксама на шасі студэбекераў ставілі знакамітыя Кацюшы.

Пастаўкі рэек і цеплавозаў пад час вайны дазволілі пазбегнуць чыгуначнага калапсу ў СССР, якія б непазбежна адбыўся без дапамогі саюзнікаў. А чыгунка - гэта таксама пра лагістыку і забеспячэнне.

Сталь для вытворчасці танкаў таксама пастаўлялася з ЗША. Таксама як і шматлікія станкі па іх вытворчасці. Знакамітых Т-34 на фронце было б нашмат менш, каб не ленд ліз. 

На фоне машын і пораху падаюцца малаважнымі пастаўкі мясных кансерваў, цукру, абутку і спірту. Так, так. Падавалася б, але ЗША паставіла амаль палову ўсяго спірту па савецкі фронт. Усе гэтыя рэчы дазвалялі мільёнам савецкіх салдат банальна выжываць на фронце. СССР не магла б самастойна закрыць гэтыую задачу.

Таму сумарна выходзіць, што дапамога саюзнікаў мусіць ацэньвацца даклада больш чым у 4%. Без лендліза ў СССР амаль не было б авіацыі, трэці артылерыі, паловы танкаў і гразілі бясконцыя перабоі з дастаўкай таго што ёсць на фронт. Сам Сталін у 1943 годзе на Тыгеранскай канферэнцыі публічна казаў, што без лендліза, яны б не змаглі пераламіць ход вайны.

Апісанне значнасці лендліза часта ўспрымаецца як знявага ахвяраў панесеных народамі Савецкага саюза. І сапраўды, СССР выставіў на фронт самае важнае - людзей і без іх гэтыя танкі, самалёты і цягнікі не былі б вартыя нічога.

Але менавіта тут і хаваецца галоўнае пытанне: : чаму дзяржава, якая 20 год рыхтавалася да сусветнай рэвалюцыі і развівала свае ўзброеныя сілы за кошт дабрабыту сваіх грамадзян, аказалася настолькі слабая і непадрыхтаваная пад час вайны?

А закрывала свае памылкі савецкае кіраўніцва тым чым умела - людзьмі, якія мусілі ісці ваяваць без адпаведнай зброі і забеспячэння. 

Таму пытанне - ці перамог бы СССР без лендліза застаецца адным з пытаннем альтэрнатыўнай гісторыі. Але тое, што мы можам сказаць даклдана, ленд ліз - гэта праграма якая давала шанец на выжыванне мільёнам нашых продкаў. 

[[Вайна. Юбілейны цікток]]




Ці атрымалася б без лендліза СССР утрымацца ў сваіх межах і выкінуць нацыстаў са сваёй тэрыторыі? Цалкам магчыма. Ці атрымалася б знішчыць нацызм і ўзяць Берлін? Малаверагодна. Прынамсі дакладна не за 3 гады, як гэта адбылося ў рэальнасці.

На самой справе, нічога ганебнага ў пастаўках ЗША для СССР не было. Большасць войнаў у гісторыі вядзецца дзяржавамі пры фінансавай прадтрымцы іншых дзяржаў. Гэта норма. І толькі вычварная ідэалогія СССР зрабіла з гэтага навуковага пытання поле для ідэалагічных дыскусій.

Звычайна, у адказ на гэтыя лічбы гучыць аргумент, што СССР пастаўляла на фронт самае важнае - людзей. І гэта несумненна так. Менавіта народы савецкага саюза прынялі на сябе асноўны ўдар нацысцкай германіі. 