[[аспен. менеджар]]
Добры дзень!

Вырашыў пісьмова сфармуляваць свае думкі наконт фінансавання Аспена. 

1. Мне падаецца, што выхад на поўную самаакупальнасць беларускага Аспена можа быць класнай і вельмі зразумелай задачай для Аспен супольнасці.
2. Мне падаецца, што на тэмы фінансавання нам трэба падыйсці так сама як мы падыходзім да чытання тэкстаў і агулам да развіцця супольнасці - усвядомлена, спакойна, метадычна. 
   Пішу пра гэта асобна, бо ведаю, што гэта складана. Мне падаецца, што рашэнне такой задачы можа стаць сур'ёзным выпрабаваннем для супольнасці. Але затое як вырашэнне стане вялікім поспехам. 
3. Каб агораць 40000 даляраў на год трэба прапісаць стратэгію на некалькі год наперад. Зразумець на колькі чальцоў можа вырасці супольнасць за гэты час, якая частка супольнасці гатовая ўдзельнічаць у фінансаванні Аспена і на якіх умовых.

Але перш чым замахвацца на вялікію стратэгію можа варта было б паспрадваць некаторыя практычныя прыёмы. Тут можна ісці 2 шляхамі - да людзей, ці ад людзей.

ДА ЛЮДЗЕЙ
Пры першым падыходзе варта паспрабаваць паставіцца да збору канкрэтных 3000 даляраў як да піар-акцыі. Гэта значыцца агучыць агульную суму збора, вызначыць тэрмін збора, і раз на некалькі дзён пісаць пра поспехі збора, дзякуючы людзям за іх падтрымку. 
І ў канцы тэрміна падсумваць, ці атрымалася сабраць грошы.
Ага, яшчэ карыста было б увесці зручныя спасылкі для аплаты. Таму можна нават правесці апытанне - якія пляцоўкі больш зручныя людзям.

АД ЛЮДЗЕЙ
Можна наадварот абаперціся на усвядомленасць людзей. Гэта значыцца сабраць кола добраахвотнікаў, хто гатовы рэгулярна ахвяраваць на аспен семінары. 
Калі будзе зразумелае кола, то будзе і разуменне таго, якую суму можа закрываць супольнасці і будзе пляцоўка для абмеркавання агульнай стратэгіі фінансавання. 
Як працаваць з такім колам - гэта яшчэ трэба абмяркоўваць. Можна напрыклад даць права ўдзельнікам прымаць нейкія рашэнні па аспену галасаваннем.
Можна кола спонсараў збіраць на канкрэтны кожны семінар, а можна зрабіць яго рэгулярным.
Можна ўвесці ў гэтае кола валанцёраў (тыя хто плацяць унёсак дзейнасцю).
Але самае галоўнае - важна называць людзей, якія ўваходзяць у кола (хаця б іх нікі).

Я нават маю такую шальную думку: на самім семінары Аспена можа ў нейкім прыгожым месцы вісець вялікі спіс з імёнамі і прозвішчамі (ці нікамі) чальцоў аспена, якія зафундавалі канкрэтна гэты семінар. Думаю, што гэта будзе досыць натхняюча.